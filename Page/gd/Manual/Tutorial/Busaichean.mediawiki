[[Translation:en/Manual/Tutorial/Buses]]

{{en/Tabs|5|2
|gd/Manual/Tutorial/Main Page|1. A' tòiseachadh<!--
-->|gd/Manual/Tutorial/Busaichean|2. Busaichean<!--
-->|gd/Manual/Tutorial/Trèanaichean|3. Trèanaichean<!--
-->|gd/Manual/Tutorial/Plèanaichean|4. Plèanaichean<!--
-->|gd/Manual/Tutorial/Earradh|5. Earradh}}
<div style="padding:.5em 1em 1em 1em; border-top:none; background-color:#f1f2fe; color:#000;">
{{gd/Manual/Tutorial/Oideachadh}}

==A' stèidheachadh seirbheis bus==
Togaidh sinn aon dhe na seòrsaichean as simplidhe dhe ghiùlan a tha ri làimh dhut; seirbheis taistealach air rathad (aithnichte mar bhus).
 
===Lorg àite iomchaidh===
Cùm putan deas na luchaige sìos is slaod an luchag gus gluasad timcheall a' mhapa. Thoir sùil a-mach airson buidheann dhe thaighean - seo [[en/Manual/Towns|baile]]. Chì thu ainm a' bhaile na mheadhan, ga leantainn le àireamh ann an cromagan a dh'innseas an àireamh-shluaigh dhut. Feuch an lorg thu baile sa bheil 500 a' fuireach air a char as lugha.
{{en/Phototable|[[File:gd/Manual/Tutorial bus 1.png|400px|Baile]]|Baile|none}}

===Tog stèisean bus===
#Briog air a' phutan ''Tog rathaidean'' [[File:en/Manual/Roadcnstr.png]]. Nochdaidh bàr-inneil ùr le barrachd phutanan air. Cleachdaidh tu na putanan seo uile gus seirbheisean co-cheangailte ri rathaidean a thogail. 
#Briog air a' phutan ''Tog stèisean bus'' [[File:en/Manual/BsStp.png]]. Nochdaidh an uinneag ''Comhair an stèisein bhus''  a bheir sia roghainnean dhut airson comhair an stèisein bhus agad. 'S e cinn-rathaid cùil-dhùinte a th' anns a' chiad ceithir dhiubh a thogas tu ri taobh an rathaid. 'S e stèiseanan as urrainn dhut draibheadh troimhe a th' anns an dà fhear eile a thogas tu air barr an rathaid fhèin.
{{en/Phototable|[[File:gd/Manual/Tutorial bus 2.png]]|A' taghadh comhair is àite.|none|6=:}}
<ol start="3">
<li>Lorg leac saor ri taobh an rathaid no faisg air taighean. 
<li>Briog air a' phutan airson na comhair a tha fainear dhut ach am bidh fosgladh an stèisein an comhair an rathaid.
<li>Dèan briogadh clì air an leac a tha fainear dhut gus an stèisean bus a thogail an-sin. Mothaichidh tu àireamh dhearg ag èirigh a dh'innseas dhut na chosg thu air a shon. Ma tha a' chomhair mar bu chòir, thèid an rathad a leudachadh a-steach dhan stèisean agad.
<li>Dèan an t-aon rud a-rithist is tog stèisean bus eile àiteigin eile sa bhaile.
</ol>
{{en/Phototable|[[File:gd/Manual/Tutorial bus 4.png]]|An dèidh an dà stèisean bus a thogail.|none|6=:}}

===Ceannaich bus===
Gu follaiseach, tha bus a dhìth ort fhathast gus taistealaich a ghiùlan o stèisean gu stèisean. Togaidh tu [[en/Manual/Base Set/Road Vehicles/Buses|busaichean]] (is mar an ceudna airson charbadan eile) ann an [[en/Manual/Depots|garaids]].
#Tog garaids 's tu a' briogadh air a' phutan ''Garaids'' [[File:en/Manual/Tutorial/RVDPT.png]] sa bhàr-inneil ''Tog rathaidean'' is lean na h-aon ceuman 's a lean thu airson an dà stèisean bus. Feuch an tog thu faisg air aon dhe na stèiseanan bus i ach coma leat an-dràsta a bheil taighean faisg orra gus nach eil.
#Briog air a' gharaids a tha thu air ùr-thogail. Nochdaidh clàr-taice na garaids is gheibh thu foir-shealladh air a h-uile carbad a tha a-staigh – chan eil gin an-dràsta. 'S urrainn dhuinn seo atharrachadh is ceannaichidh sinn bus!
#Tagh am putan ''Carbadan ùra'' aig bonn na garaids. Fosglaidh sgrìn eile, a' sealltainn dhut a h-uile carbad a tha ri làimh dhut aig an àm seo. Chì thu bus aig a' bharr air a bheil ''Bus rìoghail MPS''.
{{en/Phototable|[[File:gd/Manual/Tutorial bus 5.png]]|Sa gharaids...|none|6=:}}
<ol start="4">
<li>Briog air a' bhus gus a thaghadh is an uairsin briog air ''Ceannaich carbad''. Nochdaidh uinneag carbaid ùr.
<li>Nise, tha am bus agad air a thogail is deiseil gus gabhail ri òrduighean. Chan eil feum agad air an uinneag ''Garaids'' tuilleadh aig an àm seo 's mar sin briog air an x san oisean chlì aig a' bharr.
</ol>

===Cuir òrduighean air a' bhus===
#Ann an uinneag a' charbaid, briog air a' phutan ''Òrduighean'' [[File:en/Manual/Orders.png]]. 
#Briog air a' phutan ''Rach gu'' is an uairsin air a' chiad stèisean bhus leis a' chùrsair "rach gu" shònraichte. Cuiridh seo òrdugh air liosta nan òrduighean air a' bhus; ''Rach gu <ainm an stèisein>''. 
#Briog air ''Rach gu'' a-rithist is cuir an dàrna stèisean agad air liosta nan òrduighean san aon dòigh. Nuair a ruigeas carbad deireadh nan òrduighean aige, tòisichidh e as ùr o bharr an liosta.
{{en/Phototable|[[File:en/Manual/Tutorial bus 6.png]]|A' toirt òrduighean seachad.|none|6=:}}
<ol start="4">
<li>Ann an uinneag a' bhus, briog air a' ''bhàr-staid'' aig a bhonn air a bheil ''Na stad'' is fàgaidh am bus agad a' gharaids gus siubhal eadar an dà stèisean.
</ol>
{{en/Phototable|[[File:en/Manual/Tutorial bus 7.png]]|Tha a' chiad bus agad gu bhith a' ruigsinn an stèisein bhus.|none|6=:}}
Meal do naidheachd – tha thu airson a' chiad seirbheis bus agad a stèidheachadh! Nochdaidh taistealaich aig an stèisein an ceann greis is bheir am bus agad dhan stèisean eile ceann thall a' bhaile iad. Nuair a thachras seo, chì thu àireamhan uaine ag èirigh on bhus – seo teachd a-steach dhut!

'S mathaid nach toir am bus seo prothaid mhòr dhut oir chan eil e a' siubhal ach astar goirid is cha ghabh torr thaistealach e. Feumaidh tu barrachd seirbheisean giùlain a stèidheachadh gus an teachd a-steach is an impireachd agad a thogail.


<span style="float: right">[[gd/Manual/Tutorial/Trèanaichean|'''Air adhart''': A' stèidheachadh rathad-iarainn]] &raquo;</span>
</div>
[[Category:gd/Manual/Oideachadh]]