[[Translation:en/Community/Play Style/Multiplayer Rules]]

Az OpenTTD hálózati játékával a világ bármely pontján élő játékossal játszhatsz. van néhány szabály, amit a kellemes és fair játék érdekében érdemes követned. Tervek szerint a központi hitelesítés lehetőségével kitiltható a szerverről a játékos, ha valamely alapszabályt megszegi.

Minden szervernek más és más szabályai lehetnek. A legtöbb szerver nem hivatalos OpenTTD-szerver, ami azt jelenti, hogy nem kísérik figyelemmel a TTD stábtagjai, szerveroperátorai vagy szervergazdái. Ha bajba kerülsz, próbálj kapcsolatba lépni a szerver gazdájával vagy operátorával.

''Az alábbi szabályok minden szerveren érvényesek, legyen a szerver hivatalos vagy sem.''

* '''Ne blokkold szándékosan mások hozzáférését a gazdasági épületekhez, a térkép nagyobb területeihez, vagy olyan területhez, ahol más folytat építkezést'''. Ha úgy látod, hogy más játékos épít ott vasutat vagy közutat, ahol magad is akartál, ne próbáld megakadályozni az építkezését, építkezz inkább mellé, fölé, vagy alá. Ha ez nem lehetséges, udvariasan megkérheted őket a módosításra, amennyiben ez nem lenne aránytalanul drága. Emellett a túlzó földterület-vásárlást a legtöbb szerveren nemkívánatosnak tartják.
** Azonos megítélés alá esik a gazdasági épület blokkolásával, ha olyan településen vásárolsz kizárólagos szállítási jogokat, ahol nincs érdekeltséged.
* '''Ne szabotáld szándékosan ellenfeleid járműveit.''' Az OpenTTD-ben szándékosnak számít, ha szintbeli közúti kereszteződést építesz ott, ahol az ellenfelek közúti járműveket járatnak, és megpróbálod azokat vonattal összetörni (túl azon a hátrányon, hogy a balesethez közeli állomáson romlik a vállalatod értékelése). A szabotázs másik formája, ha közúti járműveket parkoltatsz más játékosok által használt úton csak azért, hogy blokkold a járműveik forgalmát.
* '''A magad előnyszerzése céljából ne csalj a játékban.''' Elfogadhatatlan, ha csatlakozol más által működtetett vállalathoz, vagy újabb vállalatot indítasz azért, hogy pénzt küldhess a már meglévő vállalatodnak, kivéve, ha az eredeti vállalattulajdonos kinyilvánította, hogy elhagyja a játékot, nem áll szándékában a játékba való visszatérés, és anyagi javait bárki használatába ajánlja, aki csak igényt tart rá.<br>Ha olyan hibát fedezel fel, ami tisztességtelen előnyt eredményez más játékosokkal szemben, vagy megakadályozza a szerver normális működését, jelezd az OpenTTD fejlesztőinek, hogy megszüntethessék a biztonsági rést. <br>Ne használd ki a bugokat, mert ezzel tönkreteszed mások játékát.
* '''A chat-rendszer használata:''' Ne feledd, hogy az OpenTTD-t bármely korosztály használhatja. Kerüld az oda nem illő hátborzongató vagy visszataszító témákat, a nyíltan szexuális megjegyzéseket, a sértő, fenyegető, gyalázkodó, rágalmazó, obszcén, faj- vagy etnikumellenes szövegeket és a vulgáris megfogalmazást. Kerüld a jogellenes magatartásokról szóló beszélgetéseket, valamint a mindezek bármelyikét tartalmazó oldalakra hivatkozó linkek közlését. 
* '''Mindig kövesd a szerver tulajdonosa által lefektetett szabályokat.''' Ezek nem tartalmazhatnak "gazdasági épület lopást", melynek során az egyik játékos sokkal versenyképesebb útvonalat indít, mint a másik. Ez valószínűleg szerverenként változó, ezért ha és amennyiben egy szerveradminisztrátor vagy -operátor erre hivatkozva kéri, hogy ilyen ténykedésedet hagyd abba, kövesd a szerver útmutatásait, mert jelentős szabályszegés kitiltást vonhat maga után, ami megakadályozhatja, hogy az OpenTTD bármely, hivatalos vagy nem hivatalos szerverén játssz.
* '''Ne állj bosszút.''' Ha mások felvásárolnak minden földet az állomásaid körül, vagy elzárnak vasúttal, közúttal vagy földterület vásárlásával, ne bosszuld meg azzal, hogy blokkolod az állomásaikat, vagy hasonlóan cselekszel. Ezzel olyanná válnál, mint ők, a szerver adminisztrátorai vagy operátorai pedig nem tudnak majd különbséget tenni, ki kezdte, ezért úgy is dönthetnek, hogy téged is, meg a másik játékost is figyelmeztetnek, kizárnak vagy kitiltanak a játékból.
Ha a játékostársak nem követik a fenti szabályokat, emlékeztetheted őket rájuk. Ha folytatják a tisztességtelen játékot, a szerver operátora figyelmeztetheti, kizárhatja vagy kitilthatja.