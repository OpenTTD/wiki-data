[[Translation:en/Archive/Community/Content Service]]


{{hu/Programjellemző|0.7|align="right"|text=(0.7.0 verzió óta)}}

Az OpenTTD 2009. január 17-én új lehetőséggel bővült: a tartalomszolgáltatás központi szerverről történő letöltést tesz lehetővé. A NewGRF-ek, MI-k, magasságtérképek, saját pályák stb. szerzői feltölthetik a munkájukat a [http://content.openttd.org tartalomszolgáltató weboldalra], amit aztán az OpenTTD játékosai könnyen, a játékba integrált kezelőfelület használatával letölthetnek: csak ki kell jelölniük, mit szeretnének letölteni, és a játék maga telepít minden igényelt fájlt.

Ebben a szócikkben arról olvashatsz, hogyan teheted közzé  a központi szerver segítségével az általad készített művet (NewGRF-et, MI-t, magasságtérképet, saját pályát stb).

==Felhasználói fiók létrehozása==
Ha még nincs fiókod, hozd létre az [http://account.openttd.org/en/signup account.openttd.org/en/signup] címen. Ezzel felhasználói jogot kaphatsz az account.openttd.org, bananas.openttd.org, bugs.openttd.org, translator.openttd.org és wiki.openttd.org címekre.

2009. augusztus 22-étól az openttd.org centralizált kezelőrendszerrel működik. Ha már van korábban létrehozott felhasználói fiókod a bugs/translation stb. részeire, azokat egyesítheted és így továbbhasználhatod a BaNaNas-ra is (némi angollal lásd: [http://www.openttd.org/en/news/101 az eredeti hírt] vagy az [http://account.openttd.org account.openttd.org]-ot további információért).

A feliratkozás oldalon töltsd ki a szükséges mezőket. Használhatod a tt-forums.net-en meglévő nickedet is, de ez nem kötelező. Miután kitöltötted az űrlapot, kattints a "Sign up" feliratú gombra. A honlap a bejelentkezési oldalra továbbít, ahol az imént megadott felhasználónévvel és jelszóval bejelentkezhetsz.

A sikeres bejelentkezés után kattints a '''BaNaNaS''' nevű linkre.

==Tartalom hozzáadása==
Mindenek előtt győződj meg arról, hogy bejelentkeztél-e.

Kattints a 'Manager' gombra a menüsoron. Ha első alkalommal töltenél fel, el kell fogadnod a szolgáltatási feltételeket. Elfogadásuk előtt gondosan olvasd el őket. 
{{hu/Megjegyzés|Kizárólag olyan tartalmat tehetsz közzé, amit te hoztál létre (akár másokkal együtt)!}}
Ezután egy áttekintést kapsz minden általad korábban feltöltött tartalomról. Ha először töltenél fel, a lista természetesen üres. 

===A feltöltendő tartalom általános jellemzői===
Új tartalom hozzáadásához kattints az "Upload New" gombra az áttekintés felső részén. Egy űrlap jelenik meg, amin a következő adatokat kell megadni:

;Name
:Megnevezés -  ez a NewGRF, MI, magasságtérkép, saját pálya stb. neve. Kerüld a jellegtelen (mint pl. "My Scenario") elnevezések használatát: használj egyedi nevet, mert ez fog megjelenni játékban a "Letölthető tartalmaknál". Győződj meg róla, hogy helyesen írtad-e be a nevet, mert azt később módosítani nem lehet. A megnevezés rovatba '''ne írj verziószámot'''.
;Type
: Típus - NewGRF, grafikai alapcsomag, MI, MI-könyvtár, magasságtérkép saját pálya, stb.
;Content Version
:A '''tartalom''' (NewGRF, grafikai alapcsomag, MI, MI-könyvtár, magasságtérkép saját pálya, stb.) verziószáma. Azt írsz be, amit csak akarsz, csak győződj meg arról, hogy ésszerűen legyen képes közölni a felhasználókkal, melyik az újabb verzió, ha több változatod készül (vagy talán már készül is).
;License
:A művedre vonatkozó licensz, amit művedre alkalmazni rendelsz vagy korábbi verzióra már alkalmaztál. Több szabad felhasználásra szóló engedély közül választhatsz, vagy egyedi licenszet szabhatsz (részletesen lásd ezen a lapon lentebb). 
;File
:A művedet tartalmazó fájl (részletesen lásd ezen a lapon lentebb).
;Description
:Leírás a művedről. Ez a rövid ismertető (mint a legtöbb információ, amit az űrlapon megadsz) meg fog jelenni a játékban, a letölthető tartalmak kezelőfelületén.
;URL
:Egy, a művedet feltüntető weboldalra (a tt-forums-on történt közzététel esetén a topikra) mutató url.
;Minimal OpenTTD Version
:Az '''OpenTTD-nek''' az a legkorábbi változata, mellyel a műved használható. Ha a Nightly vagy Custom (testre szabott) változatot választod, add meg a nightly revíziószámát, vagy a szükséges patch-csomag nevét és verziószámát.
;Maximal OpenTTD Version
:Az '''OpenTTD-nek''' az a legkésőbbi változata, mellyel a műved használható. Hasonló az előző űrlapmezőhöz, de itt azt a verziót kell megadni, amivel a műved még működött. Ha az OpenTTD jelenlegi verziójával működőképes, hagyd ezt az űrlapmezőt üresen.
;Tags
:Kulcsszavak (kulcskifejezések): vesszőkkel elválasztott szójegyzék a tartalom jellemzőinek megadására. Ha pl. vonatos grf-et teszel közzé, írj "train" szót a mezőbe. Jól teszed, ha mások által már használt tag-eket adsz meg. Az MI-k ajánlott kulcsszavaiért lásd a [http://www.tt-forums.net/viewtopic.php?f=65&t=41473 tt-forums topikot]. 
;Dependencies
:Függések: ha más tartalomra is szükség van ahhoz, hogy munkád működjön, jelöld meg a tartalmat. A Ctrl-billenytű megnyomása mellett több lehetséges függés közül is választhatsz. Ha művednek nincsenek függései, hagyd ki a mezőt.

Miután minden adatot megadtál, kattints az "Upload"-gombra, és várj, amíg a műved feltöltésre kerül.

===Licenszek===
Ebben az űrlapmezőben válaszd ki, melyik licensz vonatkozzon a művedre. A következők közül választhatsz:
* [http://hu.wikipedia.org/wiki/GPL GPL v2, GPL v3], 
* [http://hu.wikipedia.org/wiki/Creative_Commons CC-0 v1.0, CC BY v3.0, CC BY-SA v3.0, CC BY-NC-SA v3.0, vagy CC BY-NC-ND v3.0]. 
Ha egyik sem illik a művedhez, válaszd a Custom (Egyedi) opciót). Ebben az esetben ismertetned kell a művedhez kapcsolódó licenszjogokat. A licensz szövege fájlban szerepeljen, ami a 'copying.txt', 'copying', 'license.txt' vagy 'license' nevet viseli.

===Feltöltendő fájlok===
;Amit feltölteni elengedhetetlenül szükséges, a fő fájl (fájlok):
*NewGRF: .grf fájl
*MI-k: egy main.nut és egy info.nut fájl.
*MI könyvtárak: egy library.nut és egy main.nut fájl.
*Saját pályák: egy .scn fájl.
*Magasságtérkép: egy .png vagy .bmp fájl.
*Grafikus alapcsomag: egy .obg fájl és pontosan hat .grf fájl azzal a fájlnévvel, amivel az .obg fájl azonosítja őket, továbbá az .obg fájlban meghatározott MD5 checksum fájl.
; Readme (opcionális)
:A readme neve 'readme', 'readme.txt' vagy 'readme.pdf' legyen. Javasolt a 'readme.txt' használata, mert a játékban ez a formátum jeleníthető meg. Gondoskodhatsz a fordításról is (lásd alább)
; Changelog (opcionális)
: A changelog neve 'changelog', 'changelog.txt' vagy 'changelog.pdf'. Javasolt a 'changelog.txt' használata, mert a játékban ez a formátum jeleníthető meg. Gondoskodhatsz a fordításról is (lásd alább)
; License (opcionális)
: Licenszfájlt csak akkor kell közzétenned, ha az előbb a 'custom' opciót választottad. Az elfogadható nevek a 'copying.txt', 'copying', 'license.txt' vagy 'license'. Ha korábban általános használatú licenszet jelöltél meg, nemhogy nem kell licenszfájlt közzétenned, de ha licenszfájlt is közzé akarnál tenni, a feltöltésed elakad. 

====Fordítások====
A readme és a changelog fájlok fordítását [http://hu.wikipedia.org/wiki/ISO_639-1_nyelvkódok_listája ISO 639-1] nyelvkód (kisbetűs), és opcionálisan országkód (nagybetűs) megadásával adhatod közre. Néhány példa:
* 'readme_en_US.txt', 'changelog_en_US.txt' amerikai angol.
* 'readme_hu.txt', 'changelog_hu.txt' magyar.
* 'readme_pt.txt', 'changelog_pt.txt' portugál.
* 'readme_pt_BR.txt', 'changelog_pt_BR.txt' brazil.
* 'readme_nb_NO.txt', 'changelog_nb_NO.txt' norvég (bokmál).
* 'readme_nn_NO.txt', 'changelog_nn_NO.txt' norvég (nynorsk).
Amikor az OpenTTD changelog- vagy readme fájlt jelenít meg, először a nyelvkódnak és az országkódnak megfelelő readme-t és changelog-ot próbál találni. Ha nincs ilyen fájl, a nyelvkód alapján próbálkozik, az országkód nélkül. Ha ilyen fájl sincs, az egyszerű ''readme.txt'' ill. ''changelog.txt'' fájlt jeleníti meg.

====A fájlok feltöltése====
Ha nem akarsz readme, changelog vagy egyedi licenszfájlt feltölteni, csak jelöld ki a feltöltendő fájlt. Ha egynél több fájlt akarsz feltölteni, előbb csomagba kell tenned őket, ami ZIP vagy TAR formátumú lehet (a TAR nem összetévesztendő a RAR-ral!).

==Meglévő tartalom szerkesztése==
Korábbi feltöltésed részleteit utóbb meg is változtathatod. Mindenek előtt győződj meg arról, hogy bejelentkeztél.
Kattints a 'Manager' gombra a menüsoron. Ezután egy áttekintést kapsz minden általad korábban feltöltött tartalomról.

Kattints a feltöltésedet feltüntető sor elején szereplő 'Edit' gombra, és szerkessz. Hasonló űrlapot kapsz, mint amikor a művedet feltöltötted, de nem minden űrlapmező szerkeszthető. Az ismertetőt, az URL-t, a verziókövetelményeket és a függőségi követelményeket tetszésed szerint szerkesztheted. A változtatások mentéséhez kattints az alul található 'Edit' gombra. Ha nem akarod a változásokat elmenteni, egyszerűen navigálj el az oldalról.

==Meglévő tartalom frissítése==
Távolról sem elképzelhetetlen, hogy az általad közzétett tartalom újabb változatát is elkészíted. A frissítéssel a régi változat helyére új kerül. Mindenek előtt győződj meg arról, hogy bejelentkeztél. Kattints a 'Manager' gombra a menüsoron. Ezután egy áttekintést kapsz minden általad korábban feltöltött tartalomról.

Kattints a feltöltésedet feltüntető sor elején szereplő 'Update' gombra, és végezd el a frissítést. Hasonló űrlapot kapsz, mint amikor a művedet feltöltötted, azzal az eltéréssel, hogy a név és a típus nem módosítható. Jelöld ki a feltöltendő fájlt, és hajtsd végre a szükséges módosításokat a másik űrlapmezőben. Az  új verzió feltöltéséhez kattints az alul található 'Upload' gombra.

==Lásd még==
*[[hu/Manual/Letölthető tartalmak|Tartalom letöltése]]
*[http://www.tt-forums.net/viewtopic.php?f=29&t=63119 musa] - A command line upload tool

[[Category:hu/Fejlesztés]]
[[Category:hu/Manual/Tartalomszolgáltatás]]