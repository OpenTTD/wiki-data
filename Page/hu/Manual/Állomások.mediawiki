[[Translation:en/Manual/Stations]]

[[File:en/Manual/Stations.png|right]]

Az '''állomások''' minden közlekedési hálózat legfontosabb részét képezik. Ott helyezzük el őket, ahol [[hu/Manual/Rakomány|rakomány]] gyűlik, mert itt történik a [[hu/Manual/Járművek|járművek]] ki- és berakása. A rakomány az állomás [[hu/Manual/Vonzáskörzet|vonzáskörzetébe]] eső épületekből származik, és azokba is jut el. Minden állomás fenntartása 50 fontba (100 €-ba) kerül havonta, méretétől függetlenül.

Minden közlekedési ágnak saját állomásfajtája van:
*'''[[hu/Manual/Vasútállomások|Vasútállomásokat]]''' a [[hu/Manual/Vonatok|vonatok]] használnak. Az alapértelmezett vasútállomás minden [[hu/Manual/Base Set/Vasút típusai|vasúttípus]] számára ugyanolyan.
*'''[[hu/Manual/Repülőterek|Repülőterek]]''' a [[hu/Manual/Légi járművek|légi járműveknek]] épülnek. A repülőtérnek több fajtája van, ide számít a helikopterek számára épült helileszálló is.
*'''[[hu/Manual/Kikötők|Kikötők]]''' ott vannak, ahol [[hu/Manual/Hajók|hajóid]] partot érnek.
*'''[[hu/Rakodóhelyek|Rakodóhelyeket]]''' a [[hu/Manual/Közúti járművek|közúti járművek]]: a buszok és a teherautók használnak.

==Állomásegyesítés==
Ha bármilyen állomásokat közvetlenül egymás mellé építesz, logikai szempontból egyetlen állomás jön létre: osztoznak rakományukban, nevükben és a gyűjtött rakomány fajtáiban. Tényleges helyüket és kinézetüket természetesen megőrzik. Így például ha vasútállomás mellé buszmegállót építesz, a buszmegálló megosztja rakományát a vasútállomással, és hagyja, hogy az utasok akár buszra, akár vonatra fel- vagy leszálljanak.

Állomásokat számos ok miatt egyesíthetsz:
*[[hu/Ráhordó szolgáltatás|ráhordó szolgáltatás]] esetén, ahol az egyik közlekedési ág a másik számára szállít, mely aztán a rakományt új célállomása felé továbbítja,
*állomás [[hu/Manual/Vonzáskörzet|vonzáskörzetének]] kiterjesztésére (a ''Haladó beállítások'' [[hu/Haladó beállítások/Állomások|Állomások]] csoportjában meghatározott mértékig),
*az állomás terhelésének enyhítésére további állomások építésével,
*a több állomással járó magasabb fenntartási költség csökkentése érdekében.

Az egyesített állomás által lefedett terület korlátozott: alapértelmezés szerint 12 mező. Ezt az értéket módosíthatod a ''Haladó beállítások'' [[hu/Haladó beállítások/Állomások|Állomások]] csoport ''Max állomás kiterjedés'' pontjában. Egyesített állomást úgy is lehet építeni, hogy az állomás legnagyobb kiterjedési területén a {{en/Keypress|CTRL}} gombot nyomva kattintunk, majd a megjelenő ablakban megadjuk, hogy egyesített vagy különálló állomás épüljön-e (lásd lentebb).

Az útvonalkereső algoritmusok korlátai miatt ugyanabban az egyesített állomásban egyszerre csak egy kikötőd és/vagy repülőtered lehet, ellentétben a közúti járművek és a vonatok állomásaival. Ha több kikötőt vagy repülőteret szeretnél építeni, azt különálló állomás formájában megteheted.

Az eredeti Transport Tycoon-ban és a TTD-ben jártas játékosok kedvéért meg kell jegyeznünk, hogy az OpenTTD-ben két vagy több, azonos fajtájú állomást is össze lehet kapcsolni (pl. hagyományos vasútállomást egysínű vasútállomással), hasonlóan, mint a ''Chris Sawyer's Locomotion''-ben.

===Fizikailag nem érintkező állomások építése===
[[File:en/Manual/Join station leftclick.png|thumb|Állomásegyesítés {{en/Keypress|CTRL}}+kattintással]]

Az egyesített állomásoknak nem feltétlenül kell közvetlenül szomszédosnak lenniük - hosszabb távon legalábbis. Ha érintkező állomások láncát építed meg, majd törlöd valamelyik közbülsőt, az állomás logikai egysége megmarad.

Az OpenTTD 0.7.0 verziója óta nem közvetlenül szomszédos állomásokat is lehet építeni, ha az állomás elhelyezése közben a {{en/Keypress|CTRL}} gombot nyomva tartjuk. Egy felugró ablak kínálja fel a szóba jöhető állomáskapcsolatokat, de választhatjuk a különálló állomás építésének lehetőségét is. A kattintás helyétől túl távoli állomások nem kerülnek az egyesítésre felkínált állomások listájára. 

A felugró ablak akkor is megjelenik, ha szomszédos állomást építesz ugyan, de építés közben a {{en/Keypress|CTRL}} gombot lenyomva tartod. Ez hasznos lehet, amikor fizikailag érintkező, de logikai szempontból különálló állomást szeretnél építeni.

===Állomásegyesítés megszüntetése===
Egyesített állomás egyes elemeit eltávolíthatod a [[File:en/Manual/Clear title.png]] dinamit-eszközzel. Az csak az érintett mezőt tisztítja meg, nem semmisíti meg az egész állomást. Ez alól a vasútállomások képeznek kivételt, mert a vasútállomás egyetlen elemének a megsemmisítése minden vasútállomás-elem törlését vonja maga után (vagy nem töröl, ha valamelyiken vonat van). Vasútállomás egyes elemeinek eltávolításához tehát aktiváld a [[File:en/Manual/Build station.png]] vasútállomás-építő eszköztárat, majd a [[File:en/Manual/Toggle clear active.png]] felszedő eszközt. 

A szokottnál figyelmesebben célszerű építkezni, ha egyesített állomással a továbbiakban nem érintkező mezőn szüntetjük meg az egyesítést, és annak helyén új állomást építünk: egyszerű kattintással logikai szempontból is különálló jön létre. Ha az állomásegyesítés részeként szeretnénk újraépíteni, a Ctrl+kattintás módszert alkalmazzuk, vagy a teremtsük meg a fizikai kapcsolatot is.

[[Category:hu/Manual/Építés]]