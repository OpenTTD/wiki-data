[[Translation:en/Manual/Climates]]
{{hu/Manual/Tartalomjegyzék}}
Az OpenTTD-ben négy '''éghajlat''' van: a ''mérsékelt'', a ''szubarktikus'', a ''szubtrópusi'' és a ''Játékvilág''. Mindegyiknek saját tájgrafikája van (ezért mondjuk tájtípusoknak is őket) eltérő [[hu/Manual/Gazdasági épületek|gazdasági épületekkel]], [[hu/Manual/Járművek|járművekkel]] és [[hu/Manual/Rakomány|rakománnyal]], valamint [[hu/Manual/Települések#a-telepules-epuletei|épületekkel]]. Az éghajlat a játék más tulajdonságait, köztük a [[hu/Manual/Települések#a-telepules-fejlodesenek-eghajlatfuggo-feltetelei|települések fejlődését]] is befolyásolja. 

==Mérsékelt==
[[File:en/Manual/Temperatescreenshot.png|thumb|left|300px|Táj mérsékelt éghajlaton]]


A mérsékelt éghajlat története a Transport Tycoon 1994-es kiadására nyúlik vissza. Az Egyesült Királyságéra alapul, ahol Chris Sawyer, Simon Foster and John Broomhall, a TTD fejlesztői éltek akkor. Ez tükröződik a járműveken is, a legtöbbjük az Egyesült Királyságban akkoriban bárhol látható volt. Ez az épületeken is meglátszik: a játék számos épületét Glasgow, Chris Sawyer lakóhelyének valódi épületei inspirálták. 

A mérsékelt éghajlat a legnépszerűbb tájtípus a leggyorsabb vonatok legnagyobb választékával. Ez megnyilvánul a [[hu/Manual/NewGRF|NewGRF]] szettekben is, hiszen a legnépszerűbb jármű GRF-ek (pl. [[hu/UK Renewal Set|UK Renewal Set]], [[hu/DBSet|DB Set]]) mérsékelt égövön biztosítják a legtöbb szállítási lehetőséget. A legnagyobb hasznot hajtó rakományok közül az áru és a szén is szállítható ezen az éghajlaton, így vitathatatlanul itt a legkönnyebb pénzt keresni. Ellentétben a szubarktikus és a szubtrópusi éghajlattal, a mérsékelt tájtípus településeinek fejlődéséhez nem szükséges gazdasági épületekben előállított rakomány beszállítása.


Az openttd.cfg-ben: '''landscape = temperate'''.
<br clear="all" />

==Szubarktikus==
[[File:en/Manual/Subarcticscreenshot.png|thumb|left|300px|Szubarktikus táj]]
A szubarktikus éghajlat bevezetésére a Transport Tycoon Deluxe-ban került sor 1995-ben, a szubtrópusi éghajlattal és a Játékvilággal együtt. Észak-Amerikára alapoz, a legvalószínűbb, hogy Kanadára. Ez a vonatok jellegzetességeiből valamint a településnevekből is látszik (miután Kanada a Brit Nemzetközösség tagállama). 

A szubarktikus éghajlaton új termelési láncok jelennek meg, értve ezalatt a papíripart és a hóhatár fölötti települések fejlődéséhez nélkülözhetetlen ételt. A szubarktikus táj is népszerű, de nem olyan mértékben, mint a mérsékelt éghajlat, a [[hu/Manual/Vonatok|vonatok]] szűkebb választéka miatt. Szubarktikus éghajlaton a játék alapkészletében nincsenek villamosított vonatok, amiben egyébként megegyezik a szubtrópusi éghajlattal. Vannak a vonatos NewGRF-szettek közt, amelyek ezen az éghajlaton is működnek, ezek közül [[hu/North American Renewal Set|North American Renewal Set]]-et (NARS) emelnénk ki.

Az openttd.cfg-ben: '''landscape = arctic'''
<br clear="all" />
==Szubtrópusi==

[[File:en/Manual/Subtropicalscreenshot.png|thumb|300px|left|Szubtrópusi táj]]
A szubtrópusi tájat is a Transport Tycoon Deluxe mutatta be. Emlékezetes az egyik [[hu/Archive/Manual/Saját pálya|saját pályája]]: a  "Megarail 1960" trópusi pálya volt, mellyel a játékosok vasúthálózatok építését tanulhatták.<br>A szubtrópusi táj világa Latin-Amerikából indul ki, amint arra a városnevekből és az elérhető [[hu/Manual/Vonatok|vonatok]] választékából lehet következtetni.

Ezen az éghajlaton buja esőerdők vannak, ahol a vízpartokon fű nő - vízhiányos területeken pedig kopár sivatagok terülnek el kaktuszokkal. A sivatagi városok ételt és vizet igényelnek a fejlődéshez. Az előbbit a [[hu/Manual/Base Set/Industries/Konzervgyár|konzervgyár]] állítja elő, utóbbit pedig a város [[hu/Manual/Base Set/Industries/Víztorony|víztornyához]] kell juttatni a sivatagban található [[hu/Manual/Base Set/Industries/Vízforrás|vízforrástól]]. A gazdasági épületek elhelyezkedésének jó néhány  követelménye van, ezek közül a legjelentősebb, hogy konzervgyár és mezőgazdasági termelőépület csak füves területen lehet, a [[hu/Manual/Base Set/Industries/Favágó|favágókat]] esőerdőnek kell öveznie, vízforrás pedig csak sivatagban létesülhet. A szubtrópusi éghajlat egyedülálló különlegessége a favágó: nem csak azért, mert a gazdasági épületet kizárólag a játékos alapíthatja, hanem azért is, mert kivágja a közeli fákat. Ha az iparág forrásai elfogynak, a játékosnak kell új fákat ültetnie. 

A szubtrópusi éghajlat nem olyan népszerű, mint a mérsékelt, mert a vonatok választéka ugyanaz, mint szubarktikus éghajlaton. 

Az openttd.cfg-ben: '''landscape = tropic'''
<br clear="all" />

==Játékvilág==
[[File:en/Manual/Toylandscreenshot.png|thumb|right|300px|Játékvilág éghajlat]]

A Játékvilág teljesen fiktív éghajlat, szürreális grafikájával a gyerekek fantáziáját igyekszik felülmúlni.

A fákat és házakat mindenféle cukiságok jelképezik, az árukat és a vonatokat játékok helyettesítik. A Játékvilágban minden grafikai elem új, ideértve a vasutat és a közutat is. A közutak játék versenypályát utánoznak, a vasúti pályának pedig nagyobbak a talpfái. A közúti járművek bolondos hangokat adnak ki, és arcot rajzoltak rájuk. A járművek választéka nagyon szűk, gyenge teljesítményükkel csak alapvető szállítást biztosítanak.

A Játékvilág a legkevésbé kedvelt éghajlat harsány színvilága, mindent átható szirupos volta és kliséi miatt. Ez ahhoz vezetett, hogy az éghajlatot marsi tájjá próbálják átalakítani (lásd alább). Ha megjelennek az OpenTTD 32bpp-s verziói, ez az éghajlat szinte biztos, hogy elmarad.

Az openttd.cfg-ben: '''landscape = toyland'''

{{en/-}}
==Lásd még==
[[hu/Community/NewGRF/Marsvidék|Marsvidék]]
{{en/-}}
[[Category:hu/Manual/Éghajlatok]]