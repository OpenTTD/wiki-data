[[Translation:en/Manual/Replace vehicles]]
{{hu/Manual/Tutorial/Oktatás}}
= Manuális csere =
Járműveket egyesével is le lehet cserélni a következők szerint:
# Küldd a szóban forgó járművet járműtelepre.
# A járműtelepen add el (töröld) a járművet (vonat esetében elég a mozdonyt eladni).
#*Ha most járművet veszel ugyanott, az első megvásárolt járműnek ugyanaz lesz az utasításlistája, mint az imént törölt járműé.
# Vegyél kívánságod szerinti járművet/mozdonyt (ugyanaz lesz az utasításlistája, mint az imént törölt járműé).

= Automatikus járműcsere =

Az automatikus járműcsere hasznos funkció: lehetővé teszi, hogy teljes járműflottád adott típusú járműveit másik típusra korszerűsítsd anélkül, hogy egyesével kellene őket eladnod és megvenned. Tegyük fel, hogy pont most fejezted be egy 40 buszból álló hálózatod kiépítését, és egy új busztípus válik elérhetővé - rengeteg időt venne igénybe, hogy egyesével járműtelepre küldd és eladd őket, és helyettük az új buszt megvedd.

Ez az a fajta helyzet, amikor szükséged van az automatikus járműcserére. Lecserélheted az egyik vonatmodellt egy másikra, és ugyanígy a vagonokat is: ez olyan [[hu/Manual/NewGRF|NewGRF]] szettek esetében hasznos kiváltképp, amelyek ugyanolyan rakományra új, gyorsabb vagontípusokat tesznek elérhetővé a játék során.

Ha az elöregedett járműveket az eredeti típussal akarod helyettesíteni, használd inkább a ''Haladó beállításoknál'' a [[hu/Járművek automatikus felújítása|Járművek automatikus felújítása]] funkciót.


# A ''Járművek lecserélése'' ablak elérése érdekében először is nyisd meg annak a járműtípusnak a járműlistáját, amit le szeretnél cserélni (az alábbi képernyőmentésen a vonatok listája látható). Majd, miután a ''Lista kezelése'' menüre kattintottál, válaszd a ''Járművek lecserélése'' opciót.<br/>[[File:en/Manual/ManageList.png|frame|none|Itt található a ''Járművek lecserélése'' opció.]]<br/>
# A ''Jármű lecserélése'' ablak jelenik meg a jármű típusának megfelelően, mely vonatok esetében az alábbihoz hasonlít:<br/>[[File:en/Manual/ReplaceTrain.png|frame|none|A ''Vonatok lecserélése'' ablak]]<br/>
# A bal oldali panel az általad éppen használt járművek listáját és darabszámát, a jobb oldali panel a korszerűsítéshez elérhető járművek listáját mutatja. A járműcserét meghatározandó kattints a lecserélendő régi és a kívánt új típusokra.<br/>Ha vonatokat korszerűsítesz, a lecserélendő mozdonyok (bal oldali) listáján általában számos típus megjelenik, ezen módosíthatsz az ablak alján középen látható vasúttípus-választóval (a fenti képen a normál vasúti járművek láthatók). A jobb oldalon a választható mozdonyok vasúttípusonként, név szerinti rendben szerepelnek. Ugyancsak vonatok esetében válthatsz a mozdonyok és a vagonok cseréje közt ha a ''Lecserél: Mozdonyok'' gombra kattintasz.<br/>A csere céljaként másik vasúttípushoz tartozó mozdonyt természetesen nem lehet választani, mert a vonat nem lenne képes a járműtelepre behajtani és azt az új típusként elhagyni. A szabály alól egyetlen kivétel, amikor a normál vasúti mozdonyról villamosítottra korszerűsítünk (ha tudunk már villamosított vasutat építeni), mivel villamosított vasúton mindkettő futhat, és villamosított vasúti járműtelepen meg is vehetők.<br/><br/>
# A járműcsere elkezdéséhez jelöld ki mindkét panelen a választásod szerinti járműveket, és kattints a ''Járműcsere elkezdése'' gombra.<br/>Ha egy járműtípus automatikus lecserélése teljesen befejeződött, a régi járműtípus ikonja szürkével jelenik meg a bal oldali panelen (mint az alábbi képen a ''Floss 47'').  Kattints a ''Járműcsere befejezése'' gombra a folyamat befejezéséhez, és a járműtípus eltűnik a listáról.<br/>[[File:en/Manual/ReplaceTrain2.png|frame|none|A ''Floss 47'' lecserélése ''SH 125''-re véget ért: a régi járműtípus szürkén jelenik meg]]

==Vagontörlés==
Vonatok cseréje során a járműcsere-ablak jobb alsó sarkában található egy ''Vagontörlés ki/be'' feliratú gomb. Ha ez az opció be van kapcsolva, és egy 1 egységből álló mozdonyt cserélünk 2 egységből állóra (pl. Ginzu A4-et SH-125-re vagy valamelyik DMU-ra), az első vagont a játék automatikusan eladja, megőrzendő a vonat eredeti hosszát.
Jó tudni, hogy ez visszafelé nem működik: ha 2 egységből álló mozdonyt cserélsz le 1 egységből állóra, ennek megfelelően csökken az eredeti vonathossz: nem egészül ki az eredeti vonathosszra, mert nem tudod meghatározni, hogy a vonat milyen vagonnal egészüljön ki.

==A járművek javítása==
Ha a ''Járműcsere elkezdése'' gombra kattintasz, a járművek nem mennek azonnal járműtelepre, a lecserélésre első szokásos javításuk alkalmával kerül sor.

Viszont a járműveid nem fognak járműtelepre menni javítás miatt, ha (gyakorlott játékosként) a ''Haladó beállításoknál'' azt állítottad be, hogy ''[[hu/Haladó beállítások/Javítás#ne-legyen-javitas-ha-lerobbanasok-nincsenek|Ne legyen javítás, ha lerobbanások nincsenek]]'', és ''[[hu/Haladó beállítások/Javítás#jarmu-lerobbanasok|Jármű lerobbanások: Nincs]]''. 
Ilyenkor az automatikus járműcsere szabályai eltérőek a pénzügyi helyzetedtől függően (az OpenTTD 1.0.0 kiadása óta):
* A lecserélendő jármű átalakítható kell hogy legyen az elvárt rakománytípusra.
* A cégnek több pénze kell hogy legyen, mint az ''automatikus járműcsere limit + 2 * (új járművek ára)''.<br/>A képlet a régi járművek eladási árát nem veszi figyelembe. Az automatikus járműcsere limit megegyezik az automatikus felújításhoz szükséges minimum összeggel (ez a Haladó beállításoknál, az automatikus felújításhoz szükséges minimális pénznél szerepel). 
* A javítási intervallumot (mely szintén a Haladó beállításoknál állítható be) el kell érni.
[[Category:hu/Manual/Járművek]]