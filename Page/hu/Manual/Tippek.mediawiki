[[Translation:en/Manual/Tips]]
{{hu/Fordítás|en/Manual/Tips|49}}
{{hu/Manual/Tartalomjegyzék}}

Ez az oldal az OpenTTD hasznos tippjeit és trükkjeit tartalmazza.

* Mielőtt a térképen cselekednél (pl. vasúti pályaépítés, hídépítés, alagútépítés) tartsd nyomva a '''Shift'''-et, hogy megtudd a becsült költségét anélkül, hogy a műveletet végrehajtanád (Megjegyzendő, hogy [[hu/Manual/Tájrendezés#talajszint-egyengetes|talajszint-egyengetés]] során ez hosszadalmas lehet, és ilyenkor előfordulhat, hogy a valós költség dupláját becsüli).

*Nyomd meg az '''x'''-et a fák és épületek átlátszóságának gyors be- és kikapcsolásához.

*Használd a "[[hu/Megosztott menetrend|megosztott menetrendet]]". Ha egynél több buszod (vagy bármi más járműved) közlekedik ugyanazon az útvonalon, tudod, hogy átmásolhatod a jármű menetrendjét, ha a második jármű Menetrend ablakát aktiválod, és arra a járműre kattintasz, amelynek a menetrendjét másolni akarod... De tudtad, hogy ha a 'Ctrl' gombot nyomva tartod a járműre kattintás közben, mindkét jármű ugyanazt a menetrendet fogja használni, így, ha bármikor meg akarod változtatni az utasításokat (mert pl. mindkét járművet másik állomásra kell küldened), mindegyik jármű ugyanazt a megváltozott menetrendet fogja látni?

* Próbálj megbizonyosodni arról, hogy minden városi közúti megálló egy körbejárható úton belül helyezkedik el. A közúti megálló csak két járművet képes fogadni egyszerre, többet nem. A többi "tesz egy kört", és visszatér a megállóhoz. Ha a megállód egy körbejárható úton belül van, a járművek körözhetnek a városban, és akkor térnek vissza a megállóba, amikor az szabaddá válik. Viszont, ha nem tudnak körözni, lehet, hogy hosszú mérföldek után térnek vissza!

*Ne felejtsd el a hídjaidat korszerűsíteni a játék folyamán. A játék kezdetén elég olcsó hidakat építeni, és sok pénzt takarítasz is így meg, de amint az új, erősebb híd megjelenik, értelmetlenné válik, hogy egy 300 km/h sebességre képes vonat kényszerüljön lelassítani azért, hogy egy régi, rozoga fahídon áthajtson.

*Légy körültekintő, és ne építs túlságosan sokcélú állomást. Ha egy állomásba mindent bekapcsolsz (a buszokat, vonatokat, repülőket, hajókat), azt jelenti, hogy képes vagy hatalmas utas- és áruforgalom kezelésére, de győződj meg arról, hogy nem épp annak az előnynek a lehetőségét veszed-e el, amit hosszabb távon el szeretnél érni. Néha egy-két busz is ki tud üríteni egy állomást, míg egy vonat teljes megtöltése akár egy örökkévalóságnak tűnhet.

*A távolság számít. Minél messzebb szállítasz, annál több pénzt kapsz egy utazásért. De vigyázz, nehogy az oda-vissza futkározás közben versenytársaid elszállítsák az értékes rakományt, amíg a járműveid távol vannak.

*Próbáld a városokat nem felzaklatni. Az egy területen végzett sok építési munka feldühítheti a helyi önkormányzatot, ez pedig kihatással lehet arra is, hogy mit tehetsz meg a közeli városokban. Próbáld meg ellensúlyozni azzal, hogy a változtatásokat időben elhúzod, korlátozod az általad okozott kár mértékét, ültetsz nekik néhány fát, hogy eltakarja a házaikat, és bizony, néha, szélsőséges esetekben az önkormányzat megvesztegetése is szóba jön.

* Próbáld a párhuzamos vasúti pályákat egymáshoz nem túl közel építeni, hacsak nem ugyanarra a feladatra szolgálnak. Ha két eltérő pályát raksz egymáshoz annyira közel, hogy a függőleges és vízszintes pályaszakaszok ugyanazon a mezőn osztoznak, viseld a következményeit. Amikor eljön az egysínű vagy MagLev pálya ideje, mindkét pályát egyszerre kell korszerűsítened, vagy az egyik pályát át kell helyezned, hogy ne osztozzanak ugyanazon a mezőn. 

* A székházad egy kis utasforgalmat generál. Ez hasznos lehet a játék korai szakaszában, hogy megnöveld egy kisebb városban a bevételedet. Az eredeti Transport Tycoonnal szemben az OpenTTD engedi a székház áthelyezését (pénz fejében), így elköltöztetheted, amint a város terjeszkedni kezd.

* Igyekezz nem építeni 90 fokos éles kanyarokat építeni a vasúti pályán, mert a vonatok azon csak 90 km/h sebességgel haladhatnak át, és néhány szerver nem is engedélyezi a vonatok áthaladását derékszögű kanyarokon. Ehelyett próbáld meg a kanyarokat elnyújtani, amennyire csak lehetséges, a vonatok teljes sebességű közlekedését lehetővé tétele érdekében. 

*Egy költségkímélő csatornaépítési lehetőség az [[hu/Álcsatorna|álcsatorna]].<!--
a talajszint lesüllyesztése a tengerszintre, anélkül, hogy vízzel elárasztanánk. Aztán, amikor a csatorna útvonala teljesen elkészült, csak meg kell nyitnod a csatornát a már létező vizek felé. A víz beömlik, és a csatorna kész is van. 
Ott érdemes megépíteni, ahol a hajók nem tudnak közlekedni, és a csatornaépítés túl költséges lene. Próbálj meg árteret készíteni (mint a hollandok), és áraszd el. Csak süllyessz egy pontot a szárazföld közepén a tengerszintre, és terjeszd ki egy sík területre, amíg egy csatorna ki nem alakul, de víz még ekkor nincs jelen. Aztán nyisd rá a tengert, és néhány év múltán lesz egy nagyon olcsó csatornád, amire hidakat tudsz építeni érdemi tájrendezés nélkül.-->

*Az önkormányzat megvesztegetése nagyon sokba kerül, és néha le is buksz. Ha lehetséges, inkább ültess sok fát az értékelésed növelése érdekében.

*Ha a városhoz közel akarsz vasútállomást építeni, jó, ha repülőtérhez kapcsolódik. Mint a képen is látszik, a repülőtér hatóköre sokkal nagyobb, mint a vasútállomásé, így sokkal több utast és levelet tudsz szerezni.[[File:en/Manual/Train vs Airport station.png|thumb|600px|center|Repülőtérhez kapcsolódó vasútállomás]]

[[Category:hu/Manual/Játszás]]