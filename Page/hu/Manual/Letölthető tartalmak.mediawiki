[[Translation:en/Manual/Online content]]

{{hu/Manual/Tartalomjegyzék}}
{{hu/Programjellemző|0.7|align="right"|text=(0.7.0 verzió óta)}}

Az OpenTTD 2009. január 17-én új lehetőséggel bővült: a tartalomszolgáltatás központi szerverről történő letöltést tesz lehetővé. A NewGRF-ek, MI-k, magasságtérképek, saját pályák stb. szerzői feltölthetik a munkájukat a [http://content.openttd.org tartalomszolgáltató weboldalra], amit aztán az OpenTTD játékosai könnyen, a játékba integrált kezelőfelület használatával letölthetnek: csak ki kell jelölniük, mit szeretnének letölteni, és a játék maga telepít minden igényelt fájlt. A tartalomszolgáltatás eredeti neve a '''BaNaNaS''' volt, és a fórumokon is gyakran ezen a néven emlegetik.

==Tartalom letöltése==
A letölthető tartalmak kezelőfelületének megnyitásához kattints a játék főmenüjének alján található ''Letölthető tartalmak'' gombra.
[[File:en/Manual/MainMenu CheckOnlineContent.png|center|frame|Az új ''Letölthető tartalmak'' gomb a nyitóképernyő főmenüjében]]

Ennek hatására egy párbeszédablak jelenik meg. Az ablak bal oldalán található listának az első oszlopa a tartalom típusát mutatja, a második oszlop pedig a nevét. Ha az egyes letölthető tartalmak nevére kattintasz, azokról további információt az ablak jobb oldalán találsz.

Minden letölthető tartalom előtt egy kapcsoló található. A tartalmat kijelölheted letöltés céljából, ha a hozzá tartozó kapcsolóra kattintasz. Ha naprakész formában rendelkezel a tartalommal, a kapcsoló helyén zöld pont látható.
A letölthető tartalmak egyenként történő kijelölése helyett a párbeszédablak bal alsó sarkában található ''Frissítések kijelölése'' gombot is választhatod. Ennek hatására a program minden olyan tartalmat kijelöl, amivel már rendelkezel, de újabb verziója érhető el.

A lista szűkítéséhez használhatod a párbeszédablak jobb felső sarkában található ''Címke/név szűrő'' szövegdobozt: ha a szövegdobozba írsz, csak azok a tartalmak fognak megjelenni, amelyek neve vagy címkéje tartalmazza az általad beírt szót (a kulcsszavakat a szerző adta meg a tartalom meghatározása érdekében).

[[File:en/Manual/ContentDownloading Progress.png|left|frame|A letöltés folyamatjelzője]] Ha elégnek érzed a kijelölést, kattints a jobb alsó sarokban található ''Letöltés'' gombra. Egy folyamatjelző jelenik meg, az általad kijelölt tartalmakat pedig a program automatikusan letölti és telepíti. Ha kész, kattints a folyamatjelző ''OK'' gombjára. Ezután más tartalmakat is letölthetsz, vagy be is zárhatod az ablakot a bal felső sarkában található X-szel, vagy a ''Mégsem'' gomb használatával.

Fontos megjegyezni, hogy ha NewGRF-et töltöttél le, az nem kerül automatikusan az [[hu/Manual/NewGRF#newgrf-ek-aktivalasa|aktív NewGRF-ek közé]], arról neked kell gondoskodnod.
[[File:en/Manual/ContentDownloading2.png|center|frame|A letölthető tartalmak kezelőfelülete]]

==Hálózati játék hiányzó tartalommal==
Előfordul, hogy [[hu/Manual/Hálózati játék|hálózati játék]] szervere olyan NewGRF-verziót használ, ami már nem elérhető a központi tartalomszolgáltató rendszerrel (miután ott csak a legújabb verziók szerepelnek). A hiányzó NewGRF-et viszont ilyenkor is letöltheted (feltéve, hogy az valamikor a központi szerverrel elérhető volt):
* Kattints a ''Hálózati játék'' ablakban a ''NewGRF beállítások'' gombra. 
* Új ablak jelenik meg a szerver által használt NewGRF-ek listájával. Kattints az ablak alján található ''Keresd a hiányzó tartalmat online'' gombra. Egy, a fentiekben már bemutatotthoz hasonló letöltő ablak jelenik meg. A kizárólag a legújabb verziók megjelenítése helyett itt nyílik lehetőséged arra, hogy a hiányzó régebbi verziót letöltsd. Ha a NewGRF-eket így sem lehet letölteni, [[hu/FAQ NewGRF|máshol]] kell megtalálnod, mielőtt a hálózati játék szerveréhez kapcsolódhatnál.
[[File:en/Manual/Server join bananas.png|center|frame|Hiányzó tartalom]]

==Lásd még==
*[[hu/Archive/Community/Tartalomszolgáltatás|Tartalom közzététele]]
*[[hu/Dedikált szerver#letoltheto-tartalmak-telepitese|Letölthető tartalmak telepítése dedikált szerverre]] (konzolparancsok használatával)

[[Category:hu/Manual/Tartalomszolgáltatás]]
[[Category:hu/Fejlesztés]]