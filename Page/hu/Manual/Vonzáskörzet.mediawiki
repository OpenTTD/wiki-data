[[Translation:en/Manual/Catchment area]]


[[File:en/Manual/Catchmentarea.png|thumb|right|250px|A kéken rácsozott övezet a vonzáskörzet]]
Egy [[hu/Manual/Állomások|állomás]] '''vonzáskörzete''' alatt a szolgáltatásának hatósugarát kell érteni: a vonzáskörzetbe eső [[hu/Manual/Települések#a-telepules-epuletei|települési épületek]] és [[hu/Manual/Gazdasági épületek|gazdasági épületek]] ezen az állomáson fogadják a [[hu/Manual/Rakomány|rakományt]] és helyezik el máshova szállítandó rakományukat.

A ''Haladó beállítások'' [[hu/Haladó beállítások#allomasok|Állomások]] csoportja ''Élethűbben méretezett állomási vonzáskörzetek'' opciójának bekapcsolt állapotában a vonzáskörzet mérete az állomás fajtájától függ, egyébként minden állomás esetén 4 mező.

A gazdasági épület által termelt rakomány '''kibocsátására''' annak bármelyik mezője alkalmas, így több vonzáskörzeti mező nem jár semmiféle előnnyel. Ezzel szemben a különböző települési épületek lefedettsége közvetlenül hat az [[hu/Manual/Base Set/Cargos/Utasok|utasok]] és a [[hu/Manual/Base Set/Cargos/Levél|levél]] fogadására. Így a [[hu/Manual/Települések#a-telepules-fejlodese|település fejlődésének]] stratégiájával és a vonzáskörzet növelése érdekében épített, fizikailag nem érintkező egyesített állomásokkal nagy állomási hatásterületet lehet elérni, amit rendesen a település központjához közeli területen nehéz lenne megépíteni.

Néhány gazdasági épületnek csak bizonyos mezői képesek a gazdasági épület számára szükséges rakomány '''fogadására'''. Érdemes a [[File:en/Manual/Other button.png]] [[hu/Manual/Területinformáció|Területinformáció]] eszközt használni annak megállapítására, mely mező alkalmas rakomány fogadására. Állomás építése közben az állomásépítő ablakban láthatod is, milyen rakományt fogad a vonzáskörzetbe eső gazdasági épület. [[hu/Manual/Állomások#fizikailag-nem-erintkezo-allomasok-epitese|Fizikailag nem érintkező egyesített állomások]] esetében a vonzáskörzet az egyes állomások közt minden mezőre kiterjed. A képen látható mindkét állomás önmagában alkalmatlan lenne olaj fogadására, mert túl messze vannak az olajfinomítótól. Ez csak a rakomány fogadására vonatkozik, a rakomány felvételére nem, vagyis az állomásokra az olajfinomítóból áru nem kerül (az ismertetett eset és kép az ''Élethűbben méretezett állomási vonzáskörzetek'' opció bekapcsolt állapotában érvényes).

== A vonzáskörzet és az állomásértékelés ==
Ha egy épület több vonzáskörzetbe esik, a rakomány nagyobb részét a [[hu/Manual/Game Mechanics/Main Page#allomasok-ertekelese|magasabb értékeléssel]] rendelkező állomás kapja. Ha három vagy több vonzáskörzet fedi le ugyanazt az épületet, rakományt csak a két legmagasabb értékelésű állomás kap.

További részletekért lásd a [[hu/Manual/Game Mechanics/Main Page#a-rakomany-kihelyezese-az-allomasra|Játéktechnika]] cikk rakomány kihelyezéséről szóló részét. 

[[Category:hu/Manual/Építés]]