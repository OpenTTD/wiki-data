[[Translation:en/Manual/Local authority]]

Minden [[hu/Manual/Települések|városnak]] van egy '''önkormányzata''', hogy szabályozza a várost és a környékét.  

Az önkormányzatnak van beleszólási joga az állomások építésébe, és a városi tulajdonok lerombolásába. Ha egy szállítási vállalat megítélése rossz, akkor megakadályozhatja, hogy az építkezzen a város területére. A helyi hatóságok védik a környezetüket, és rossz néven veszik, ha kivágják a vállalatok a fákat, vagy lerombolják a városi tulajdonokat.

==Befolyásolt terület==
Az önkormányzatokhoz tartoznak befolyásolt területek. Használd a [[File:en/Manual/Manual html 51cda05b.png|terület-információk]] eszközt, hogy megtudd, mely terület tartozik egy önkormányzathoz, és mely terület nem tartozik egyikhez sem. Azon a területen, ami nem rendelkezik helyi önkormányzattal, nincs negatív hatása a fák kivágásának.

==Vélemény==
:''Bővebben:'' [[en/Játék mechanika#onkormanyzat-megitelese|Játék mechanika]]
A helyi önkormányzat megítéli a közlekedési vállalatokat, ha azok a befolyásolt területen belül valami cselekvést hajtanak végre (szállítás, rombolás, faültetés, stb). Ezek a vélemények befolyásolják, mit tehet meg a játékos a befolyásolt területen belül. Ez nem egyenlő az állomások szállítási megítélésével.

==Lehetséges intézkedések==
Ezek a műveletek az önkormányzat ablakban találhatóak, amennyiben elég pénze van a szállítási vállalatnak. Az önkormányzat ablak megnyitható, ha a város nevére kattintunk a térképen, majd az ''Önkormányzat'' gombra kattintunk a város ablakban.

===Reklámhadjáratok===
Létezik kicsi, közepes, és nagy, és ebben az arányban nő az ára is. Növeli az állomásokon a szállítás megítélését, és több utast vonzz az állomásokra. A konkurens vállalatoktól az utasok egy részét elmarja.

===Szobor építtetése a cég tulajdonosának===
Ezzel a közelben lévő állomásokon nő néhány százalékkal az elszállított rakomány mennyisége-még ha nem is szállítottunk semmit sem az adott állomásról. (Kezdők kedvéért: már összegyűlt rengeteg rakomány az állomáson, de az adott jármű még nem vitt el onnan semmit sem)

[[File:hu/Manual/Varos-10.png|center|frame|A zöld színű vállalat szobra a városban]]

===Új épületek építésének támogatása===
Néhány új kereskedelmi épületet (amelyik elfogad árut, stb.) épít a város, lámpák kerülnek az utcákra, amennyiben egy meghatározott pénzösszeget kiadunk erre.

===A Helyi utak helyreállíttatása===
Ezzel főként többjátékos módban tudunk hasznot elérni, ugyanis ha adunk erre pénz abban a városban, ahol egy konkurens vállalat egy nyereséges, és nagy buszhálózatot üzemeltet, könnyen tönkretehetjük a hálózatát az útfelújítással, ugyanis hat hónapig lesznek lezárt útszakaszok, és sokszor csapdába fognak esni a járművek.

[[File:hu/Manual/Varos-9.png|center|frame|Munkagépek, és gödrök torlaszolják el az utat]]

===Kizárólagos szállítási jogok vétele===
[[File:en/Manual/Exclusive transport rights.png|frame|right|Amint azt a korona-ikon mutatja, Tenley Transport kizárólagos szállítási jogokat szerzett]]
Egy évre szóló kizárólagos szállítási jogokat vásárol a helyi önkormányzat teljes területén. Az utasok és minden más rakomány ez idő alatt csak a jogot kiváltó vállalat szolgáltatásait használhatják. Sajnos a többi játékos nem kap közvetlen figyelmeztetést, bár megtudhatják, ha ellenőrzik az önkormányzat ablakát.

===Az önkormányzat megvesztegetése===
Ha igazán szükséged van arra, hogy a településen javuljon vállalatod [[hu/Manual/Game Mechanics/Main Page#a-helyi-onkormanyzat-ertekelese|értékelése]] (pl. mert valamit építeni akarsz), igénybe veheted a megvesztegetés lehetőségét. Drága és kockázatos, de gyorsan megemelheti a vállalat értékelését.

Valahányszor megkísérled a vesztegetést, esélyed van rá, hogy elcsíp a [[hu/Archive/Manual/Piacfelügyelő|piacfelügyelő]]. Ha ez történik, hat hónapig nem léphetsz az adott város önkormányzatával semmilyen kapcsolatba.

Önkormányzatot megvesztegetni akkor lehet, ha a ''Haladó beállítások'' [[hu/Haladó beállítások/Gazdaság#onkormanyzatok-megvesztegethetosege|Gazdaság]] csoportjában az ''Önkormányzatok megvesztegethetősége'' opció be van kapcsolva.

[[Category:hu/Manual/Játszás]]