[[Translation:en/Manual/Economy]]
{{hu/Fordítás|en/Manual/Economy|49}}
{{hu/Manual/Tartalomjegyzék}}
A gazdaság az OpenTTD nagyon fontos része - valójában minden a pénzről szól!


==Az infláció==
Az OpenTTD-ben minden dolog költsége inflálódik. A rakományért járó fizetség és a költségek inflációja eltérő. A játék első 170 évében az infláció mértéke korlátozott. A költségek inflációs mértéke egyenlő a játék kezdeti ''éves kamatlábával'', a [[hu/Nehézségi beállítások|Nehézségi beállításoknál]] megadottak szerint, és a rakományért járó fizetség inflációja valamivel ez alatt van (kb. 1%-kal).

==A recesszió==
Ha a gazdasági életet nem állítottuk [[hu/Nehézségi beállítások|stabilra]], recesszióba válthat át. Recesszió idején a következő pontok változnak:
* A gazdasági épületek termelékenysége a normális érték felére csökken.
* A városi házak és [[hu/Székházak|székházak]] által termelt utasok és levelek mennyisége is a normális érték felére csökken.
* Gazdasági épület nem épül (az r21169/OpenTTD 1.1.0 verzió óta).

==A kölcsön==
A játékos kölcsönt vehet fel. A felvehető kölcsön maximális összege változik a játék során, a cég értékétől függően. A kölcsön kamatát a játék havonta levonja, az aktuális kamatlábnak megfelelő mértékben. A kamat eredeti mértéke a játék indításakor a [[hu/Nehézségi beállítások|Nehézségi beállításoknál]] megadottal megegyezik, az idő múlásával nem változik. 
A kölcsön gyors visszafizetéséhez kattints a [[File:en/Images/2/29/Finances screen button.png]] '''Pénzügyek''' gombra a menüsoron, majd a  'Ctrl' gomb nyomva tartása mellett kattints a ''Visszafizet'' feliratra. Ezzel annyi kölcsönt fizetsz vissza, amennyit csak lehet. Ugyanez lehetséges a kölcsön felvétele során is.

Ha kivásárolsz egy társaságot (lásd következő részben), a kölcsöne a tiedhez adódik.

==Részvénykereskedés==
Egyjátékos üzemmódban, amint egy társaság elkezdi a részvényei árusítását, annak 25%-át megveheted egyszerre, a társaság névleges értékének 1/4-éért. A megvásárolt részvényeket később eladhatod, amikor a társaság értékét megnövelte a nyeresége, vagy megveheted a 100%-át a társaság átvétele érdekében. Ha így döntesz, nemcsak a társaság járműveit, hanem a tartozásait is megkapod.

A részvényekkel, ha jókor veszed meg őket, sok pénzt lehet keresni. Az induló társaságok részvényei nagyon olcsók, de kockázatosak, mert a társaság tönkre mehet, és így a befektetésed elveszhet. De ha a társaság virágzik, könnyen előfordulhat, hogy a befektetésed többszázszorosát (vagy, ha elég soká vársz, többezerszeresét is) visszakaphatod.

Hálózati játék során a társaságnak csak a 75%-át veheted meg. Ember által vezetett rivális társaság megvásárlására nincs mód.

A részvényt kibocsájtó társaságnak legalább hatévesnek kell lennie.

==Ingatlanok karbantartása==

A ''Pénzügyek'' ablakban feltüntetett, ingatlanok karbantartására fordított költség egyenesen arányos a társaság állomásainak számával, függetlenül azok méretétől. Úgyhogy győződj meg arról, hogy a járművek nyeresége fedezi-e ezt a költséget, és társaságod nem terjed-e ki túl sok állomásra.