[[Translation:en/Manual/Vehicle groups]]


{{hu/Manual/Tutorial/Oktatás}}

== Járműcsoport létrehozása ==

A járműcsoportok kezelőfelülete a [[hu/Manual/Járműlisták|járműlistákon]] található, ha a ''[[hu/Haladó beállítások#megjelenites|Haladó beállításoknál]]'' engedélyezted a ''Továbbfejlesztett járműlista használatát'' (alapértelmezés szerint a saját vállalatra engedélyezve van, ellenfél cégére nincs).
[[File:en/Manual/Groups-ungrouped.png|none|frame|Járműlista. Balra a járműcsoportokkal, és a címkézett csoportszervező ikonokkal]]
A gombok önmagyarázóak.

Újabb példánk szerint van hat buszunk, ugyanazon az útvonalon közlekednek, [[hu/Járművek utasításlistája#megosztott-utasitaslista|megosztott utasításlista]] alapján. Könnyebb kezelésük érdekében hozzunk létre csoportot.
{{hu/Megjegyzés|Egy jármű csak egy csoportban szerepelhet.<br/>A járművek csak a járműlistájukon vehetnek részt csoportban (vonatok, közúti járművek, hajók, repülők).}}
# Kattints a ''Csoport létrehozása'' gombra. A csoport megjelenik a csoportlistán '0 csoport' névvel (érdemes megfigyelni, hogy a névtől jobbra a csoport járműszámlálója nullát mutat, hiszen még üres), és megjelenik a ''Csoport átnevezése'' ablak.
# A ''Csoport átnevezése'' ablakban írj be egy új nevet (példánkban a közös útvonal nevét kapta). 
# A csoportot később is átnevezheted, ha kijelölöd a csoportlistán, és a ''Kijelölt csoport átnevezése'' gombra kattintasz.


Most adjunk járműveket az új csoporthoz:
* Húzzunk át egy járművet a csoportra a ''Csoportosítatlan járművek'' tételes listájáról.<br/>[[File:en/Manual/Groups-dragbus.png|center|frame|Adjunk járművet a csoporthoz]]
* A példánk szerinti buszokat egyesével is hozzáadhatjuk a csoporthoz, de van ennek egy gyorsabb módja is, miután megosztott utasításlista szerint közlekednek: ha az egyiket már a csoporthoz rendelted, használd a ''Lista kezelése'' menüt  a ''Megosztott jármű hozzáadása'' végett. Ez hozzáadja a csoporthoz a többi buszt.<br/>[[File:en/Manual/Groups-addshared.png|center|frame|Minden megosztott utasításlistával közlekedő jármű hozzáadása a csoporthoz]]
* Húzzuk a járművet a ''Csoportosítatlan járművek'' feliratra, ha el akarjuk távolítani a csoportból.
* Az összes jármű eltávolításához a csoportból (a csoportnév megmarad): jelöljük ki a csoport nevét, és a jobb oldali panelen található ''Lista kezelése'' menün kattintsunk az ''Összes jármű eltávolítása'' feliratra.

== A csoportok használata ==
A csoportok a megosztott utasításlistához hasonló összefüggést hoznak létre a járműlistán, még akkor is, ha más útvonalakon közlekedő járműveket is tartalmaznak. Például később dönthetünk úgy is, hogy a csoportból néhány buszt teljes berakodásra utasítunk, de továbbra is a csoport részeként kezeljük őket. Ez azt jelenti, hogy ugyanazokat a műveleteket hajtjuk végre ezeken a buszokon a ''Lista kezelése'' menü használatával:
* [[hu/Manual/Járműcsere|járműcsere]] újabb modellre váltásuk miatt,
* járműtelepre küldjük javítás, vagy manuális módosítás érdekében.

A csoportokat használhatjuk az automatikus járműcsere alóli kivétel biztosítására is: kattints a ''Csoport teljes listás automata csere alóli mentessége'' ikonra; ez egy arany pajzs ikonját kapcsolja be a csoport neve mellett. 
Ezzel például forgalomban tarthatsz egy szép gőzmozdonyt egy vonalon, míg a játék az összes többit lecseréli dízelre.