[[Translation:en/Manual/Game interface]]
{{hu/Manual/Interfész}}{{hu/Manual/Tartalomjegyzék}}
==A főablak tartalma==
[[File:en/Manual/Intro screen.png|frame|center|Az OpenTTD üdvözlőképernyője]]
A főablak, amint a fenti képen látható, a következő lehetőségeket ajánlja fel:
* '''[[hu/Manual/Új játék|Új játék]]''': Új véletlenszerű terepet készít és új játékot kezd.
* '''[[hu/Archive/Manual/Játékmentés|Játék betöltése]]''': Betölt egy elmentett játékot a folytatásához.
* '''[[hu/Archive/Manual/Saját pálya|Játék saját pályán]]''': Saját pályát tölt be játék céljából.
* '''[[hu/Manual/Magasságtérkép|Játék magasságtérképen]]''': Betölt egy magasságtérképet és játékot indít raja.
* '''[[hu/Manual/Pályaszerkesztő|Pályaszerkesztő]]''': Saját pályát tudsz készíteni vagy szerkeszteni.
* '''[[hu/Manual/Hálózati játék|Hálózati játék]]''': Hálózati játékhoz csatlakozik.
* '''[[hu/Manual/Beállítások|Beállítások]]''': Általános beállításokat konfigurál.
* '''[[hu/Haladó beállítások|Haladó beállítások]]''': Konfigurálja a szimulátor számos lehetőségét
* '''[[hu/Manual/NewGRF|NewGRF beállítások]]''': Kiegészítő fájlkészletet jelöl ki.
* '''[[hu/Manual/Letölthető tartalmak|Letölthető tartalmak]]''': A játék kiegészítő anyagait tölti le.
* '''[[hu/MI/Játékszkript beállítások|MI/Játékszkript beállítások]]''': Az MI-modulok opcióit állítja be.
* '''Kilépés''': Az OpenTTD elhagyása.

==A felhasználói felület==
Ha játékot indítasz, az alábbi képen láthatóhoz hasonló fő '''kezelőfelülettel''' találkozol. A játék során időd java részét ezen a képernyőn fogod tölteni. Három részből áll: fent a [[hu/Manual/Felhasználói felület#a-menusor|menüsor]], középen a [[hu/Manual/Felhasználói felület#a-3d-s-izometrikus-jatekvilag|3D-s izometrikus játékvilág]], és legalul az [[hu/Manual/Felhasználói felület#az-allapotsor|állapotsor]].

[[File:en/Manual/Interface.png|thumb|none|400px|A játék képernyője]]

==A menüsor==
A menüsor gombjai csoportokra tagoltan jelennek meg. A lentebb részletezett gombcsoportok balról jobbra: "Játékkezelés", "Terepinformáció", "Cég- és gazdasági épület-információ", "Járműinformáció", "Zoom", "Építkezés" és "Egyéb".
* Minden gombról részletes leírást kaphatsz, ha az egérkurzort két másodpercig fölötte tartod.
* A legtöbb gomb kétféleképpen működik: az egyszerű kattintás az alapértelmezett műveletet aktiválja, míg a kattintással és az egérgomb nyomva tartásával almenüt nyit meg.
[[File:en/Manual/Menu bar.png|none|frame|A menüsor]]

===Játékkezelés===
*[[File:en/Manual/Pause button.png|A játék szüneteltetése]]'''Szünet-gomb''': a játékszünetet kapcsolja be/ki.
*[[File:en/Manual/Fast Forward button.png|A játék gyorsítása]]'''Gyorsítás-gomb''': a számítógép gyorsaságától függő mértékben felgyorsítja a játékot.
*[[File:en/Manual/Options button.png|Beállítások]] '''Beállítások-gomb:''' a Beállítások-menühöz biztosít elérést: ''[[hu/Manual/Beállítások|Beállítások-ablak]]'', ''[[hu/Haladó beállítások|Haladó beállítások]]'', és a grafikai beállítások.
*[[File:en/Manual/Save Load button.png|Mentés/Betöltés]] '''Mentés/Betöltés-gomb:''' a mentés-betöltés menüjének elérését biztosítja: ''A játék mentése'', ''Játék betöltése'', ''Kilépés a játékból'' (visszatérés az üdvözlő képernyőre), és ''Kilépés'' (visszatérés az operációs rendszerhez).

===Terepinformáció===
*[[File:en/Manual/Minimap button.png|Világtérkép]] '''Világtérkép-gomb:''' a világtérképet nyitja meg, extra látképet ad, továbbá lehetővé teszi, hogy a terepen elhelyezett minden [[hu/Feliratok|felirat]] listáját megnézd.
*[[File:en/Manual/Town directory button.png|Városlista]] '''[[hu/Manual/Települések|Városok]] listája:''' a városok névsorát és népességét listázza.
*[[File:en/Manual/Subsidies button.png|Támogatások]] '''[[hu/Támogatások|Támogatások]]:''' a cégeknek felajánlott és az általuk elnyert támogatások listáját mutatja.
*[[File:en/Manual/Station list button.png|Állomások listája]] '''[[hu/Állomások listája|Állomások listája]]:''' a bármely játékos által épített állomások listáját jeleníti meg.

===Cég- és gazdasági épület-információ===
*[[File:en/Manual/Finances screen button.png|Pénzügyi adatok]] '''Pénzügyi adatok gombja:''' bármely cég pénzügyi adatainak megtekintését biztosítja.
*[[File:en/Manual/Company information button.png|Céginformáció]] '''Céginformáció-gomb:''' bármely [[hu/Manual/Szállítási vállalat|cég]] információinak megtekintése. Itt biztosított a lehetőség üzletrész vásárlására is.
*[[File:en/Manual/Graphs button.png|Grafikonok]] '''Grafikonok-gomb:''' különböző grafikonok megjelenítése a cégekről, fejlődésükről és a gazdaságról.
*[[File:en/Manual/Company league table button.png|A vállalatok helyezése]] '''A vállalatok helyezése-gomb:''' a vállalatok versenyéről szóló táblázatot jeleníti meg a különböző játékosok helyezésének feltüntetésével.
*[[File:en/Manual/Industry button.png|Gazdasági épületek]] '''Gazdasági épületek-gomb:''' a gazdasági épületekről és azok termeléséről szóló listát jeleníti meg. View a list of industries and their production. Itt [[hu/Manual/Gazdasági épületek#uj-gazdasagi-epulet-alapitasa|alapíthatsz új gazdasági épületet]] is.

===Járműinformáció===
*[[File:en/Manual/Train Information button.png|Vonatok listája]] '''Vonatok listája:''' a saját vagy az ellenfél cégének vonatait tartalmazó lista megjelenítése.
*[[File:en/Manual/Road Vehicle Information button.png|Közúti járművek listája]] '''Közúti járművek listája:''' a saját vagy az ellenfelek közúti járműveit tartalmazó lista megjelenítése.
*[[File:en/Manual/Ship Information button.png|Hajók listája]] '''Hajók listája:''' a saját vagy az ellenfelek hajóit tartalmazó lista megjelenítése.
*[[File:en/Manual/Aircraft Information button.png|Repülők listája]] '''Repülők listája:''' a saját vagy az ellenfelek repülőit tartalmazó lista megjelenítése.

Bővebb információért lásd: [[hu/Manual/Járműlisták|Járműlisták]].

===Zoom===

A háromdimenziós játékvilág nézetének nagyításához és kicsinyítéséhez kattints az alábbi gombok valamelyikére, vagy használd az egér görgetőkerekét.
*[[File:en/Manual/Zoom in button.png|Nagyítás]] '''Közelítés-gomb:''' nagyítás. Ha a gomb halványan jelenik meg, elérted a [[hu/Haladó beállítások/Megjelenítés#a-nagyitas-maximalis-merteke|maximális nagyítást]]. 
*[[File:en/Manual/Zoom out button.png|Zoom out]] '''Távolítás-gomb:''' kicsinyítés. Ha a gomb halványan jelenik meg, elérted a [[hu/Haladó beállítások/Megjelenítés#a-kicsinyites-maximalis-merteke|maximális kicsinyítést]]. 

===Építkezés===
*[[File:en/Manual/Railroad build button.png|Vasútépítés]] '''Vasútépítés-gomb:''' megnyitja a [[hu/Manual/Vasútépítés|vasútépítő eszköztárat]].
*[[File:en/Manual/Road build button.png|Utak építése]] '''Útépítés-gomb:''' Megnyitja az [[hu/Manual/Közutak építése|útépítő eszköztárat]].

A vasútépítő-gomb ''lenyomásával és nyomva tartásával'' egy menü nyílik meg, ahol kiválaszthatod a megépíteni kívánt vasút típusát.
Hasonlóképp, az útépítő-gomb a közúti és villamosút-építés közti választás lehetőségét biztosítja (utóbbihoz villamosokat tartalmazó NewGRF-fel kell rendelkezni).

*[[File:en/Manual/Dock build button.png|Vízi út építése]] '''Víziút-építés gomb:''' megnyitja a [[hu/Manual/Víziutak létesítése|víziút-építő eszköztárat]].
*[[File:en/Manual/Airport build button.png|Repülőtér építése]] '''Repülőtér-építés gomb:''' Megnyitja a [[hu/Manual/Repterek építése|repülőtér-építő eszköztárat]].

*[[File:en/Manual/Landscaping button.png|Tájrendezés]] '''Tájrendezés-gomb:''' megnyitja a [[hu/Manual/Tájrendezés|tájrendező eszköztárat]].

A tájrendező gomb lenyíló menüt tartalmaz, a faültetés és a felirat-elhelyezés ablakainak közvetlen megnyitásához (ezek a tájrendező eszköztárról is elérhetők).

===Egyéb===
*[[File:en/Manual/Sound Music button.png|Hang/Zene]] '''Hang/zene gomb:''' a zenegép megnyitásával biztosít lehetőséget a hang és a zene beállításainak megváltoztatására.
*[[File:en/Manual/News button.png|Hírek]] '''Hírek és üzenetek gombja:''' a legutóbbi és az előző hírek és üzenetek megtekintését teszi lehetővé.
*[[File:en/Manual/Other button.png|Egyéb]] '''Egyéb-gomb:''' azoknak a funkcióknak az eléréséhez, amelyek nem illeszthetők más gombcsoporthoz: ''[[hu/Manual/Területinformáció|Területinformáció]]'', ''[[hu/Konzol|Átváltás konzolra]]'', ''[[hu/MI/Játékszkript nyomkövetés|MI/Játékszkript nyomkövetés]]'', ''[[en/Képernyőmentés|képernyőmentés]]'', ''[[hu/Képernyőmentés|Teljes nagyítású képernyőmentés]]'', és ''Az OpenTTD-ről''.

===Különleges gomb===
*[[File:en/Manual/ToggleButton.png|Eszköztár-kapcsoló]] '''Eszköztár-kapcsoló gomb:''' a nagyon alacsony felbontású (460 pixelnél kisebb) és emiatt több részben megjelenő eszköztár nézetváltására szolgál. A gomb csak akkor látható, ha a felbontás nagyon kicsi, és az eszköztáraknak kevesebb mint fele jelenik meg.

==A 3D izometrikus játékvilág==

Az OpenTTD átveszi a [http://hu.wikipedia.org/wiki/Izometrikus_axonometria izometrikus] videojátékok terepformáját (szigorúbb értelemben dimetrikus vetület) a 3D-s nézet érdekében. A játékidőd java részét itt fogod eltölteni. A játékvilágot mezők alkotják fajtából: van köztük lejtős, vízmező, némelyeket épületek foglalnak el, stb. Itt épül fel szállítmányozási birodalmad!

==Az állapotsor==
[[File:en/Manual/Status-bar.png|none|frame|Az állapotsor]]
Az állapotsor a képernyő alján látható, mint a 2. és a fent látható 4. képen. Három részből áll:
*Balra a dátumot láthatod, kb 2,5 másodpercenként halad egy napot. 
*A középső, legnagyobb rész különféle információkat mutat:
**Céged nevét, kezdetben "Névtelen", majd azt a nevet mutatja, amit a [[hu/Manual/Szállítási vállalat|cégednek]] adtál.
**[[hu/Hírek és üzenetek|Hírek és üzenetek]] ugranak fel az állapotsorról. Kattints az állapotsorra a legutóbbi üzenet megjelenítéséhez.
**Azok az üzenetek, amelyek [[hu/Üzenetbeállítások|beállításuk]] szerint kivonattal jelennek meg, itt fognak végigfutni, nem pedig felugró ablakban.
**Ha az üzenet megjelenítését kikapcsoltad, az állapotsoron piros pont fog jelezni.
**Az állapotsor középső része azt is mutatja, ha a játék szünetel, "* * SZÜNET * *" felirattal.
*Az állapotsor bal oldalán láthatod, mennyi a pénzed. A pénznemet megváltoztathatod a [[hu/Manual/Beállítások|Beállítások-ablakban]].


==Lásd még==
* [[hu/Manual/Gyorsbillentyűk|Gyorsbillentyűk]]
* [[hu/Archive/Manual/Felhasználói felület egyéb elemei|A felhasználói felület egyéb elemei]]