[[Translation:en/Community/Play Style/Multiplayer Rules]]
# '''Nie blokuj dostępu''' do przedsiębiorstw, dużych obszarów na mapie czy miejsc gdzie inny gracz buduje. Jeśli widzisz, że rywal buduje w miejscu gdzie miało leżeć twoje torowisko lub droga nie staraj się mu utrudniać w budowie tylko omiń przeszkodę lub zbuduj most czy też tunel. Jeśli jednak to jest niemożliwe a koszt przekracza twoje wydatki poproś uprzejmie gracza aby wykonał modyfikacje. Co więcej, masowe wykupowanie terenu jest niepożądane. Wykupywanie praw transportowych w mieście gdy nie masz tam żadnych usług postrzegane jest jako blokowanie dostępu do przedsiębiorstw i jest niemile widziane.
# '''Nie sabotuj''' działan przeciwnika. W TTD budowanie skrzyżowań torowiska z drogą gdzie rywal używa pojazdów i próba niszczenia samochodów za pomocą pociągu odbierane jest jako sabotaż. Nie tylko jest to niemiłe ale także szkodliwe dla twojego ratingu przy najbliższej stacji. Innym przykładem jest parkowanie pojazdu na drodze, po której porusza się inny gracz i blokowanie jego/jej pojazdów. 
# '''Nie oszukuj'''. Dołączanie się do innej firmy lub utworzenie nowej firmy w celu przelania pieniędzy do twojej firmy jest zabronione aczkolwiek jeśli gracz jasno da do zrozumienia, że on/ona opuszcza grę i nie ma zamiaru kontynuować rozgrywki wtedy może zaoferować swoje zasoby każdemu kto je chce. Jeśli zauważysz, że ktoś używa exploita, z którego czerpie korzyść lub daje niesprawiedliwą przewagę nad innymi graczami bądź też utrudnia rozegranie gry, zgłoś nadużycie developerom TTD dzięki czemu błąd zostanie naprawiony. Nie używaj błędów gry czy exploitów. Nie tylko szkodzą rozgrywce w  TTD ale także niszczą radość z gry innym. 
# '''Przestrzegaj zasad panujących na czacie.''' Rozmawiając z innymi unikaj niepoprawnych wyrażeń takich jak: uwag o podtekście erotycznym, treści pornograficznych, gróźb, wyzwisk, oszczerstw, szyderstw , obraźliwych ze względów rasowych lub etnicznych albo z innych przyczyn niestosownych, wypowiedzi seksistowskich, treści zniesławiających, szerzących nienawiść lub w jakikolwiek sposób naruszających prawa osób trzecich. Również nie dyskutuj o wszelkich działaniach niezgodnych z prawem a także nie udostępniaj stron z treścią powyżej. Pamiętaj są tutaj gracze o różnym wieku.
# '''Zawsze przestrzegaj zasad''' ustalonych przez administratorów serwera. To tyczy się również zasady nie kradnij przedsiębiorstw gdzie jeden z graczy wybiera drogę nastawioną bardziej na rywalizację. Zasada ta prawdopodobnie różni się na każdym serwerze więc jeśli admin lub operator serwera poprosi Ciebie o zaprzestanie działań, które prowadzą do przekroczenia zasad serwera, jesteś zobowiązany do spełnienia prośby. Nagminne łamanie zasad prowadzi do Bana, który może skutkować zakazem gry na serwerach TTD.
# '''Nie mścij się'''. Jeśli ktoś wykupi cały teren wokół twojej stacji aby odciąć ciebie od torowiska lub drogi nie czyń tego samego. Administrator serwera będzie miał problem aby rozstrzygnąć spór i kto był prowodyrem . W rezultacie możesz dostać upomnienie, kick lub nawet ban. Co więcej, nie bierz odwetu na kimś kto rywalizuje z tobą o surowce. Przeczytaj wpierw info na końcu zasad aby dowiedzieć się więcej.