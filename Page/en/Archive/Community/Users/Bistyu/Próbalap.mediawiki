__NOTOC__

{{en/Tabs|3|1
|hu/Manual/Tutorial/Állomás két vágánnyal|1. Állomás két vágánnyal<!--
-->|hu/Manual/Tutorial/Kétvágányú vasúti pálya|2. Kétvágányú vasúti pálya<!--
-->|hu/Manual/Tutorial/Kezdő vasúthálózatok|3. Kezdő vasúthálózatok}}
<div style="padding:.5em 1em 1em 1em; border-top:none; background-color:#f1f2fe; color:#000;">
{{hu/Manual/Tutorial/Oktatás}}
== Két vágányú állomás ==
Most, hogy megépítetted első vasútvonaladat, lehet, hogy ki szeretnéd bővíteni több vonattal és több vágánnyal.

Az [[hu/Manual/Tutorial/Vonatok|előző leckéből]] valószínűleg egy, az alábbi képen láthatóhoz hasonló vasutad lehet:
{{en/Phototable|[[File:en/Manual/Tutorial/Tutorial single track.png|400px]]|Két állomás, némi vasúti pálya és egy vonat (kattints a kép nagyításához)|none}}

A példát azért használjuk, hogy mindkét állomás elférjen egy egyszerű képen. A játékban természetesen sokkal hosszabb vasútvonalad lehet, és az állomásokat máshogy is elhelyezheted.

=== A második vágány megépítése ===
A fenti kiépítés hátránya, hogy a pályát és az állomásokat nem használja elég hatékonyan. A pálya fenntartására nagy összeget fizetsz, pedig csak egy vonat használja! Ha a szénbánya termelése elég magas, lehet, hogy másik vonatot is be akarsz állítani. Ha mindig berakodásra kész vonatod van, ez javítja az állomás értékelését, ami a gazdasági épület termelésének növekedését eredményezi. És a több jobb, nemde?

A második vonat forgalomba állítása előtt a szénbányánál található állomáson több helyre van szükséged. Így, amikor az egyik vonat berakja a szenet, a másik vonat az erőműhöz tud menni kirakodni, és vissza tud jönni. Ha visszaért, a másik vonat indulhat kirakodni, amíg az első vonat újra berakodik.
Reméljük, [[hu/Manual/Tutorial/Vonatok|emlékszel még]], hogyan kell állomást és pályát építeni. Építs hát egy újabb vágányt a szénbánya vasútállomása mellé. Ha az új állomás-vágány érintkezik az eredeti állomással, az állomás részévé válik.  Helyezz el síneket az új vágány és a meglévő pálya összekapcsolására, de hagyj legalább egy egyenes sínt mindegyik vágány előtt, mert itt később jelzőket fogunk elhelyezni. Győződj meg arról, hogy a járműtelepről mindkét vágány elérhető-e. Ha a járműtelep útban van, fel tudod robbantani a ''dinamit-eszközzel'', és újat tudsz építeni helyette máshol.

=== Jelzők elhelyezése ===
Mielőtt a második vonatot forgalomba tudnád állítani, biztosítanod kell, hogy ne ütközhessen a már meglévővel. A jelzők megóvják a vonatokat az egymásba ütközéstől, így rájuk van szükségünk.

Kattints a [[File:en/Manual/Place signal.png]] '''jelzőépítő gombra''' a vasútépítő eszköztáron. Ez a '''jelzőépítő eszköztárat''' nyitja meg.

''Az OpenTTD hat különböző jelzőtípust ismer. Ebből kettő szerencsére az esetek 95%-ában használható. Ezek az [[hu/Manual/Jelzők#utvonaljelzok|útvonaljelzők]], és használatuk messze a legkönnyebb. Most hagyd figyelmen kívül a négy másik jelzőfajtát. Ha már a jelzőválasztó ablakra néztél, észrevehetted, hogy ott nem hat, hanem tizenkét jelző gombja szerepel. A felső hat szemafor, és ugyanazt tudják, mint az alsó sorban található hat fényjelző társuk. A szemaforok csak máshogy néznek ki, és hagyományosabb megjelenést adnak a vasúti pályádnak. Az oktató fejezetekben mi fényjelzőket használunk, mert könnyebb őket megkülönböztetni. Amikor játszol, természetesen bármelyiket használhatod.''

{{en/Phototable|[[File:en/Manual/Yapp signalgui.png]]|Útvonaljelzők|left}} Az útvonaljelzőket a fenti ábrán pirossal jelöltük. A kijelölésben balra találhatókat kétirányú útvonaljelzőknek hívjuk. A vonatok mindkét irányból áthaladhatnak rajta, de tiltó jelzését csak a szemből érkező vonat vezetőjének kell figyelembe vennie. A jobb oldalon, vízszintes piros csíkkal látható jelző az egyirányú útvonaljelző. Ugyanúgy viselkedik, mint kétirányú társa, viszont csak egy irányból (szemből) szabad mellette elhaladni.

Ezek intelligens jelzők, mert figyelembe veszik a vonat szándékolt útvonalát. Ha egy vonat egy útvonaljelzőhöz közelít, ''lefoglalja'' az útvonalát a következő jelzőig. Ugyanabba a csomópontba újonnan érkező vonatot a jelző beenged, ha az útja (útvonala) nem keresztezi a csomópontban haladó másik vonat által lefoglalt útvonalat.  Mindezekkel együtt van egy fontos szabály, amit szem előtt kell tartani: csak olyan helyre tegyünk jelzőt, ahol a vonat várakozhat is. De erről később beszélünk részletesen. Ha nem teljesen érted még az útvonal-foglalás témáját, csak folytasd a leckét, és cselekedj a képek szerint.

Most jelöld ki a [[File:en/Manual/Signal Electric Path.png]] '''kétirányú útvonaljelzőt'''. Kattints az állomás előtti legelső pályarészre a jelző megépítéséhez. Győződj meg arról, hogy a jelző az állomás felé nézzen: lehet, hogy másodszor is az állomás előtti mezőre kell kattintanod, hogy megfordítsd a jelzőt. Ismételd meg ugyanezt a másik vágánynál is. 

{{en/Phototable|[[File:en/Manual/Tutorial/Tutorial two platforms.png|400px]]|A második vágány az útvonaljelzőkkel felszerelve (kattints a kép nagyításához)|none}}

Ha azt kérdeznéd, hogy kell-e jelző a járműtelep elé: nem, mert a járműtelepeknek beépített jelzőjük van, így nincs rá szükségük. 

Lehet, hogy valahol azt olvastad: az állomások előtt még útvonaljelzőkre sincs szükség. A fejállomásokra ez bizonyos mértékben igaz is, az átjáró állomásokra viszont nem. Ha kezdő vagy az OpenTTD jelzőzésében, javasoljuk, hogy építs jelzőt a fejállomások elé is. Azon túl, hogy jobban néz ki így, könnyen átalakíthatod a fejállomást átjáró állomássá, anélkül, hogy elfelejtenéd jelzőzni, és azon töprengenél, miért is nem működik.

=== A második vonat forgalomba állítása ===
Most minden kész a második vonat fogadására. Kattints a járműtelepre a járműtelep-ablak megnyitásához.
A második vonatot megveheted úgy is, ahogyan az elsőt vetted. Viszont, ha azt akarod, hogy az elsővel azonos legyen, ide értve az utasításlistát is, kattints a '''Vonat másolása''' gombra a járműtelep-ablak alján, majd kattints az első vonatra. A járműtelepen első vonattal azonos másolat jelenik meg a járműtelepen, amit most már csak el kell indítanod.

Sőt, ha a CTRL-billentyűt nyomva tartod, miközben az első vonatra kattintasz a másoláshoz, mindkét vonat ''megosztott utasításlista'' szerint fog közlekedni. Ez azt jelenti, hogy ha a két vonat közül az egyiknek az utasításlistáját megváltoztatod, a másik vonat listája is automatikusan megváltozik. Ez hasznos lehet a jövőben.

{{en/Phototable|[[File:en/Manual/Tutorial/Tutorial two trains.png|400px]]|Bányaállomás működés közben két vágánnyal és útvonaljelzőkkel (kattints a kép nagyításához)|none}}

És most van két vonatot ugyanazon az útvonalon. Ügyes vagy!
Talán észrevetted már, hogy a fenti képernyőmentéseken néhány pályarész sötétebb színű. Ez egy olyan funkció, ami a vonatok pályafoglalását mutatja. A funkció alapértelmezés szerint ki van kapcsolva, de engedélyezheted a ''[[hu/Haladó beállítások/Megjelenítés|Haladó beállítások]] > Megjelenítés > Vágányszakasz foglaltságának jelzése'' opciónál.

<span style="float: right">[[hu/Manual/Tutorial/Kétvágányú vasúti pálya|'''Következő''' Kétvágányú vasúti pálya]] &raquo;</span>
</div>
[[Category:hu/Manual/Tutorial/Haladó vasúti oktatás]]