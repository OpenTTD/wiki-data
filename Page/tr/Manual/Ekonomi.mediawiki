[[Translation:en/Manual/Economy]]
{{tr/Manual/İçindekiler}}
Ekonomi, OpenTTD'nin çok önemli bir parçasıdır, aslında para bununla ilgilidir!

==Enflasyon==
OpenTTD'de her şeyin maliyeti artar. Kargo ödeme oranları ve maliyetleri için enflasyon farklıdır. Enflasyon oyunun ilk 170 yılı ile sınırlıdır. Maliyetler için enflasyon oranı, oyunun ilk faiz oranına eşittir ve kargo ödeme enflasyon oranı, maliyet enflasyon oranının yaklaşık 1 puan altındadır. Etkili bir şekilde, enflasyon 50 yıl sonraki gelirinizin normalin %61'i, 100 yıl sonraki geliriniz normalin %37'si ve 170 yıl sonraki geliriniz normalin %18'i olacağı anlamına gelir.

==Durgunluk==
Ekonomi [[tr/Archive/Manual/Settings/Ayarlar|Ayarlar]]'dan ayarlanmadığı sürece durgunluğa girebilir. Durgunluk sırasında şunlar değişir:
* Sanayi üretimi sıradan değerin yarısına düşer.
* Evler tarafından üretilen yolcu ve posta miktarı da sıradan değerin yarısına indirilir.
* Hiçbir yeni endüstri inşa edilmeyecektir ([https://github.com/OpenTTD/OpenTTD/commit/67549a206c438dee83f7a5c3cca86cef316edad6 r21169]/OpenTTD 1.1.0'dan beri).

==Krediler==
Krediler bir oyuncu tarafından alınabilir. En yüksek kredi oyun sırasındaki enflasyona göre değişir. Kredi borcu, geçerli borç oranında aylık olarak bankaya ödenmektedir. İlk faiz oranı ve en yüksek açılış borcu [[tr/Archive/Manual/Settings/Ayarlar|Ayarlar]]'dan düzenlenebilir. Oyun sırasında faiz oranı ve açılış borcu değişmez.
Bir krediyi hızlı bir şekilde ödemek için kredi alma/ödeme ekranında, ödeme düğmesi üzerinde Ctrl+Tıklama tuşlarına basın, böylece en kısa sürede ödemenizi sağlar. Aynı şey kredi almak için de geçerlidir.

Bir şirket satın alırsanız (bir sonraki bölüme bakın), kredileri size eklenir. Bu, izin verilen en yüksek borç tutarından daha yüksek bir borca sahip olmanıza neden olabilir.

==Hisse ticareti==
[[File:tr/Manual/Hisseal.png|frame|left|Hisse satın alma penceresi]]
[[File:tr/Manual/Hisse2.png|frame|right|Hisse aldıktan sonra]]
Tek oyunculu olarak, bir şirket hisselerini satmaya başladığında, şirketin değerinin 1/4'ünü ödeyerek bir kerede %25 hisse satın alabilirsiniz. Daha sonra bunları şirketin değeri arttığında kâr için sonraki bir tarihte satabilir ya da şirketi devralmak için %100 hissesini satın alabilirsiniz. Böylece şirketin tüm araçlarını, altyapısını, parasını ve aynı zamanda borçlarını da kazanacaksınız.

Hisse senetleri doğru zamanda alınıp satılırsa, çok para kazanmak için kullanılabilir. Yeni bir şirkette hisse satın almak çok ucuz ancak riskli olabilir çünkü şirket başarısız olabilir ve yatırımınız kaybedilebilir. Ancak şirket gelişirse, yatırımınızı kolayca yüz katına geri alabilirsiniz (ya da yeterince uzun beklerseniz, birkaç bin kat).

Çok oyunculu oyunlar için bir şirketin yalnızca %75'ini satın alabileceğinizi unutmayın. Rakip bir şirketi devralmanın bir yolu yoktur (bir insan tarafından yönetilen).

Hisseleri satın almak için hisseleri satın alınacak şirketin en az altı yıllık olması gerekir. ([https://github.com/OpenTTD/OpenTTD/commit/7c9dedb94f3b3ebca222f544f7d7502f22d03bb7 7c9dedb ile yapılandırılabilir]).

==Altyapı Bakımları==
[[File:tr/Manual/Giderler.png|frame|Bakım maliyetleri penceresi]]
[[File:tr/Manual/Bakım.png|frame|Altyapı bakım maliyetlerini açma yolları]]
Altyapı bakım masrafları, şirketin demiryolu ve yol parçaları, kanallar ve istasyon/havaalanı karelerinin sayısına bağlıdır. Ne kadar çok altyapı biriminiz varsa, bakım için altyapı birimi başına o kadar çok ödeme yaparsınız. Bu, daha büyük şirketlerin altyapı bakımı için küçük şirketlere göre daha çok ödeme yapması gerektiği anlamına gelir. Şirket genel durumunu görme penceresindeki Ayrıntılar ya da Finans penceresindeki Altyapı düğmesini tıklayarak her bir altyapı türünün maliyetini görebilirsiniz.