[[Translation:en/Manual/Online content]]

{{tr/Manual/İçindekiler}}
{{en/Feature|0.7}}

17 Ocak 2009'da OpenTTD'ye yeni bir özellik eklendi. Bu İçerik Hizmeti özelliği, merkezi bir sunucudan (content.openttd.org) içerik indirmeye izin verir. NewGRF, YZ, Senaryo vb. yaratıcıların öncelikle çalışmalarını [http://content.openttd.org/ İçerik Hizmeti Sayfasına] yüklemeleri gerekir. Bir kez eklendikten sonra, OpenTTD oyuncuları merkezi sunucuya eklenen NewGRF'leri, YZ'lerı, Senaryoları vb. kolayca indirebilir. Kullanıcıların yalnızca indirmek istediklerini seçmeleri gerekir; oyun tüm dosyaların yüklenmesini yönetir. (Varsayılan port 3978'dir) Çevrimiçi içerik hizmetinin orijinal adı BaNaNaS'dı. "Favori meyve mağazanız" gibi atıflar, forumlar gibi resmi olmayan yerlerde bulunur ve çevrimiçi içerik sistemine değinir.

==İçerik indirme==
İndirme arayüzünü açmak için ana menünün altındaki ''Çevrimiçi içeriği kontrol et'''i tıklayın.
[[File:tr/Manual/Aname.png|center|frame|Çevrimiçi içeriği kontrol et düğmesi.]]

Yeni bir iletişim kutusu açılacaktır. Bu pencerenin sol yarısı, İçerik Sunucusunda bulunan tüm içeriğin bir listesini içerir. Listenin ilk sütunu içerik türünü, ikinci sütunu içeriğe verilen adı gösterir. Seçtiğiniz içerik hakkında daha fazla bilgi görüntülemek için listedeki bir girdinin adını tıklayın. Bu bilgi pencerenin sağ yarısında görüntülenir.

Her girdinin önünde bir onay kutusu bulunur. Uygun onay kutularını tıklayarak indirilecek içeriği seçebilirsiniz. Sahip olduğunuz ve güncel olan içerik, onay kutusu yerine yeşil bir madde işareti ile gösterilir.
Tüm içeriği elle seçmek yerine, sol alt köşedeki ''Güncellemeleri seç'' düğmesini de kullanabilirsiniz. Bu düğme daha önce indirmiş olduğunuz ancak yeni bir sürümü bulunan tüm içeriği seçmenize olanak tanır.

Belirli bir içerik arıyorsanız, yalnızca adlarını ya da etiketlerini girdiğiniz kelimeleri içeren öğeleri görüntülemek için pencerenin sağ üst köşesindeki etiket/isim süzgeci metin kutusunu kullanabilirsiniz (içeriği tanımlamak için yazar tarafından belirtilen anahtar kelimeler).

[[File:tr/Manual/Içerikindi.png|left|frame|İlerleme göstergesi]]Seçiminizden memnun olduğunuzda, sağ alt köşedeki ''İndir'' düğmesini tıklayın. Bir ilerleme göstergesi belirir ve seçtiğiniz içerik otomatik olarak indirilir ve yüklenir. Bu bitince, iletişim kutusunu kapatmak için Tamam düğmesine tıklayabilirsiniz. Şimdi daha fazla içerik seçin ve işlemi tekrarlayın ya da sol üst penceredeki düğmeyi kullanarak ya da pencerenin altındaki 'İptal' düğmesini tıklayarak pencereyi kapatın.

NewGRF'leri indirdiyseniz bunların NewGRF ayarları penceresine otomatik olarak eklenmediğini lütfen unutmayın. Bunu yine de elle yapmanız gerekiyor.
[[File:tr/Manual/Yzindir.png|center|frame|İçerik İndirme arayüzü.]]

==Eksik içerikle bir sunucuya bağlanma==
Bazen bir sunucu, ana menüden "çevrimiçi içerik" aracılığıyla artık erişilemeyen NewGRF sürümlerini kullanır (orada yalnızca var olan içeriğin en yeni sürümleri gösterilir). Kayıp olanlar daha önce çevrimiçi içerik sunucusuna yüklenmişse, eksik NewGRF'leri ağ sunucusuna katılma lobisinden yine de yükleyebilirsiniz.
<br>
Şu yollarla yapılabilir:<br>
- Çok oyunculu pencerede "NewGRF Ayarları" düğmesini tıklayın, sunucuda kullanılan NewGRF'leri listeleyen yeni bir pencere açılacaktır.<br>
- Bu yeni pencerenin altındaki "Eksik içeriği internetten bul" düğmesini (yeni sürümde çok oyunculu oyun penceresine de eklenmiştir) tıklayın, içeriği indirmek için normal olana benzer bir indirme penceresi (yukarıda gösterildiği gibi) açılacaktır. Yalnızca en yeni sürümleri listelemek yerine, eksik olan eski sürümleri indirme seçeneği de sunulur. NewGRF'ler çevrimiçi içerik sunucusunda bulunamazsa, sunucuya katılabilmek için bunları [[en/Archive/Community/NewGRF FAQ|başka bir yerde]] bulmanız gerekir.
[[File:tr/Manual/Çokgrf.png|center|frame|Ekisk içerik.]]

==Ayrıca Bakınız==
*[[en/Archive/Community/Content Service|Adding content]]
*[[en/Manual/Dedicated server#installing-online-content|Installing online content on a dedicated server]] (konsol komutlarını kullanarak)

[[Category:en/Manual/Content Service]]

[[Category:en/Manual/Manual]]